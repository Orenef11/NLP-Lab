{
    "Article-name": "מכונת השקר",
    "Article-text": "מי מאיתנו אין לו יקירים שביקשו בעת מצוקה, מתוך עניין או מתוך סקרנות, לקבל נחמה אצל מגידי עתידות או לפזר את הערפל האופף את חייהם אצל מתקשרים למיניהם? בהזדמנויות כאלה, גם אם ניתקל בקביעה מופרכת בעליל כדוגמת: \"כשאדם נפטר אז הנפש שלו מסתובבת 30 יום מסביב לקבר [...] אם היה בחיים שלו איש מאוד חומרי אז כשהוא מת הוא מסתובב ליד הבנק שלו, כל הזמן ליד הכספת, שומר שאף אחד לא ייקח לו את הכסף.\nמתים שנפטרו בשנה האחרונה לא מגיעים אלי למסור מסרים. הם שולחים מישהו יותר ותיק\" (מוסף הארץ, 27.12.90), לא נקום ונלך אלא ניוותר דבוקים למושבינו, תוהים ובוהים לפשר היכולות המופלאות שזה עתה נגלו לעינינו.\nאנו חשופים השכם והערב לשיטות שונות ומשונות המתיימרות לספק לנו תשובות, נחמה, רפואה, אמת ואף מידע על עתידנו. בספר זה אנו משתמשים בכותרת מכונת השקר כשם גנרי שתחתיו אנו סוקרים שני סוגים של פרקטיקות כאלה: לסוג הראשון שייכות פרקטיקות שאינן מלוות בכל יומרה מדעית אך זוכות לפופולריות רבה וכפי שנראה, העוסקים בהן גורפים ממון רב.\nהעוסקים בפרקטיקות הללו מתיימרים לדעת פרטים על אודות אנשים או לנבא את עתידם על סמך מצב הכוכבים, על סמך כוחות על־טבעיים ועל סמך תקשור עם עולם המופלא ועם עולם המתים. היות שהפרקטיקות הללו נשענות על עקרונות זהים, נהוג לסווג אותן תחת השם הכולל \"קריאה קרה\" (cold reading). לסוג השני של הפרקטיקות שייכות שיטות המתיימרות להיות מדעיות, אך למעשה הן מדעיות רק לכאורה. כאן אנו סוקרים את השימוש בגרפולוגיה ואת השימוש בשיטה הרווחת במכשיר הפוליגרף.\nחרף הפופולריות של הפרקטיקות הללו והאמון שהן מעוררות בקרב רבים, הציבור הרחב אינו יודע דבר על אופן הפעולה שלהן ועל מה בעצם הן מתבססות, מעבר לעובדה שגם הן תעשיות רווחיות. היש עדות כלשהי במציאות התומכת ביכולותיהן לספק תשובות אמינות? האומנם יש בסיס ליומרות המדעיות של המשתמשים בפוליגרף ובגרפולוגיה?\nלפיכך, בפרקים א' ו־ב' אנו כותבים בהרחבה על הדינמיקה המתקיימת בין הקוראים הקרים לבין הצרכנים, ומדגימים כיצד כל אחד ואחת מאיתנו יכולים לנכס את מיומנות הקריאה הקרה ולרכוש \"כוחות מופלאים\".\nבפרק ג' אנו בוחנים לעומק את הגרפולוגיה, תוך ניסיון לברר את מידת אמינותה ואת הבסיס המדעי שלה, ומנסים להבין מהו סוד הקסם שלה ומדוע אנו נוהים אחריה בהמונינו.\nבפרק ד' אנו עוסקים בפוליגרף, המופיע חדשות לבקרים כפתרון קסם להבחנה בין דוברי אמת לשקרנים, בין בפרשות פליליות ובמקרים של הדלפת מידע, ובין כאמצעי לסינון ולמיון עובדים בהקשרים ביטחוניים ובתפקידים בעלי נגישות לחומרים סודיים. איננו מסתפקים בחשיפת השקר שמאחורי \"מכונת האמת\", אלא גם בחשיפת הנזקים שמכונה זו מייצרת. בהקשר זה ראוי לציין כי בניגוד לגרפולוגיה, לא כל שכן לאסטרולוגיה ולקריאה הקרה לסוגיה, במה שנוגע לפוליגרף קיימת דווקא שיטת תשאול שיש לה ביסוס מדעי, ואולם כפי שנראה, השימוש בה מצומצם ביותר.\nאנו מודים בפה מלא: שאיפתנו היא להראות כי המלך הוא עירום; ובמילים אחרות, לחשוף את הכשלים הלוגיים העומדים ביסוד הפרקטיקות הללו. ההתיימרות המדעית של העוסקים בגרפולוגיה ובפוליגרף היא אולי הסיבה לכך שהפרקטיקות הללו נחקרו בארץ ובמקומות אחרים בעולם בכלים מדעיים, ואנו נשתמש במחקרים הללו כדי לבסס את טענותינו.\nאנו מקווים שיהיה בכוחם של שני הפרקים הללו להעניק רוח גבית לכל מי שעתיד לסרב למסור את קורות חייו לניתוח גרפולוגי או להיבדק בפוליגרף בשיטה הרווחת.\nהמשותף לכל הפרקטיקות שאנו סוקרים, אלה הנטולות כל יומרה מדעית ואלה המבוססות על מדע־לכאורה, היא האמונה בהן, מצד הספקים ומצד הצרכנים. הפרק האחרון בספרנו, פרק ה', מוקדש אפוא לסיבות הגורמות לצרכנים להאמין כי הפרקטיקות הללו יכולות אכן להיות להם לעזרה ולנחמה.\nאמונת הצרכנים היא תנאי הכרחי לקיומן של הפרקטיקות; אמונת הספקים - האסטרולוגים, הקוראים בכף היד, הגרפולוגים ומפעילי הפוליגרף - אינה הכרחית, אך היא מהווה גורם מסייע. לפיכך, בפרק זה אנו שואלים ומנסים להבין מדוע לא רק צרכני הקריאה הקרה מאמינים בכוחה לספק תשובות אמינות, אלא גם מדוע רבים מן הספקים מאמינים במרכולתם חרף היעדרה של כל עדות אמפירית התומכת בה.\nאנו מקווים שקוראינו יפיקו הנאה מהספר, הנאה שבסופו של דבר תוביל לאימוץ חשיבה ביקורתית יותר כלפי הפרקטיקות שאנו סוקרים.\n \nמבוא \nמי מאיתנו אין לו יקירים שביקשו בעת מצוקה, מתוך עניין או מתוך סקרנות, לקבל נחמה אצל מגידי עתידות או לפזר את הערפל האופף את חייהם אצל מתקשרים למיניהם? בהזדמנויות כאלה, גם אם ניתקל בקביעה מופרכת בעליל כדוגמת: \"כשאדם נפטר אז הנפש שלו מסתובבת 30 יום מסביב לקבר [...] אם היה בחיים שלו איש מאוד חומרי אז כשהוא מת הוא מסתובב ליד הבנק שלו, כל הזמן ליד הכספת, שומר שאף אחד לא ייקח לו את הכסף.\nמתים שנפטרו בשנה האחרונה לא מגיעים אלי למסור מסרים. הם שולחים מישהו יותר ותיק\" (מוסף הארץ, 27.12.90), לא נקום ונלך אלא ניוותר דבוקים למושבינו, תוהים ובוהים לפשר היכולות המופלאות שזה עתה נגלו לעינינו.\nאנו חשופים השכם והערב לשיטות שונות ומשונות המתיימרות לספק לנו תשובות, נחמה, רפואה, אמת ואף מידע על עתידנו. בספר זה אנו משתמשים בכותרת מכונת השקר כשם גנרי שתחתיו אנו סוקרים שני סוגים של פרקטיקות כאלה: לסוג הראשון שייכות פרקטיקות שאינן מלוות בכל יומרה מדעית אך זוכות לפופולריות רבה וכפי שנראה, העוסקים בהן גורפים ממון רב.\nהעוסקים בפרקטיקות הללו מתיימרים לדעת פרטים על אודות אנשים או לנבא את עתידם על סמך מצב הכוכבים, על סמך כוחות על־טבעיים ועל סמך תקשור עם עולם המופלא ועם עולם המתים. היות שהפרקטיקות הללו נשענות על עקרונות זהים, נהוג לסווג אותן תחת השם הכולל \"קריאה קרה\" (cold reading). לסוג השני של הפרקטיקות שייכות שיטות המתיימרות להיות מדעיות, אך למעשה הן מדעיות רק לכאורה. כאן אנו סוקרים את השימוש בגרפולוגיה ואת השימוש בשיטה הרווחת במכשיר הפוליגרף.\nחרף הפופולריות של הפרקטיקות הללו והאמון שהן מעוררות בקרב רבים, הציבור הרחב אינו יודע דבר על אופן הפעולה שלהן ועל מה בעצם הן מתבססות, מעבר לעובדה שגם הן תעשיות רווחיות. היש עדות כלשהי במציאות התומכת ביכולותיהן לספק תשובות אמינות? האומנם יש בסיס ליומרות המדעיות של המשתמשים בפוליגרף ובגרפולוגיה?\nלפיכך, בפרקים א' ו־ב' אנו כותבים בהרחבה על הדינמיקה המתקיימת בין הקוראים הקרים לבין הצרכנים, ומדגימים כיצד כל אחד ואחת מאיתנו יכולים לנכס את מיומנות הקריאה הקרה ולרכוש \"כוחות מופלאים\".\nבפרק ג' אנו בוחנים לעומק את הגרפולוגיה, תוך ניסיון לברר את מידת אמינותה ואת הבסיס המדעי שלה, ומנסים להבין מהו סוד הקסם שלה ומדוע אנו נוהים אחריה בהמונינו.\nבפרק ד' אנו עוסקים בפוליגרף, המופיע חדשות לבקרים כפתרון קסם להבחנה בין דוברי אמת לשקרנים, בין בפרשות פליליות ובמקרים של הדלפת מידע, ובין כאמצעי לסינון ולמיון עובדים בהקשרים ביטחוניים ובתפקידים בעלי נגישות לחומרים סודיים. איננו מסתפקים בחשיפת השקר שמאחורי \"מכונת האמת\", אלא גם בחשיפת הנזקים שמכונה זו מייצרת. בהקשר זה ראוי לציין כי בניגוד לגרפולוגיה, לא כל שכן לאסטרולוגיה ולקריאה הקרה לסוגיה, במה שנוגע לפוליגרף קיימת דווקא שיטת תשאול שיש לה ביסוס מדעי, ואולם כפי שנראה, השימוש בה מצומצם ביותר.\nאנו מודים בפה מלא: שאיפתנו היא להראות כי המלך הוא עירום; ובמילים אחרות, לחשוף את הכשלים הלוגיים העומדים ביסוד הפרקטיקות הללו. ההתיימרות המדעית של העוסקים בגרפולוגיה ובפוליגרף היא אולי הסיבה לכך שהפרקטיקות הללו נחקרו בארץ ובמקומות אחרים בעולם בכלים מדעיים, ואנו נשתמש במחקרים הללו כדי לבסס את טענותינו.\nאנו מקווים שיהיה בכוחם של שני הפרקים הללו להעניק רוח גבית לכל מי שעתיד לסרב למסור את קורות חייו לניתוח גרפולוגי או להיבדק בפוליגרף בשיטה הרווחת.\nהמשותף לכל הפרקטיקות שאנו סוקרים, אלה הנטולות כל יומרה מדעית ואלה המבוססות על מדע־לכאורה, היא האמונה בהן, מצד הספקים ומצד הצרכנים. הפרק האחרון בספרנו, פרק ה', מוקדש אפוא לסיבות הגורמות לצרכנים להאמין כי הפרקטיקות הללו יכולות אכן להיות להם לעזרה ולנחמה.\nאמונת הצרכנים היא תנאי הכרחי לקיומן של הפרקטיקות; אמונת הספקים - האסטרולוגים, הקוראים בכף היד, הגרפולוגים ומפעילי הפוליגרף - אינה הכרחית, אך היא מהווה גורם מסייע. לפיכך, בפרק זה אנו שואלים ומנסים להבין מדוע לא רק צרכני הקריאה הקרה מאמינים בכוחה לספק תשובות אמינות, אלא גם מדוע רבים מן הספקים מאמינים במרכולתם חרף היעדרה של כל עדות אמפירית התומכת בה.\nאנו מקווים שקוראינו יפיקו הנאה מהספר, הנאה שבסופו של דבר תוביל לאימוץ חשיבה ביקורתית יותר כלפי הפרקטיקות שאנו סוקרים.\n \nמבוא \nמי מאיתנו אין לו יקירים שביקשו בעת מצוקה, מתוך עניין או מתוך סקרנות, לקבל נחמה אצל מגידי עתידות או לפזר את הערפל האופף את חייהם אצל מתקשרים למיניהם? בהזדמנויות כאלה, גם אם ניתקל בקביעה מופרכת בעליל כדוגמת: \"כשאדם נפטר אז הנפש שלו מסתובבת 30 יום מסביב לקבר [...] אם היה בחיים שלו איש מאוד חומרי אז כשהוא מת הוא מסתובב ליד הבנק שלו, כל הזמן ליד הכספת, שומר שאף אחד לא ייקח לו את הכסף.\nמתים שנפטרו בשנה האחרונה לא מגיעים אלי למסור מסרים. הם שולחים מישהו יותר ותיק\" (מוסף הארץ, 27.12.90), לא נקום ונלך אלא ניוותר דבוקים למושבינו, תוהים ובוהים לפשר היכולות המופלאות שזה עתה נגלו לעינינו.\nאנו חשופים השכם והערב לשיטות שונות ומשונות המתיימרות לספק לנו תשובות, נחמה, רפואה, אמת ואף מידע על עתידנו. בספר זה אנו משתמשים בכותרת מכונת השקר כשם גנרי שתחתיו אנו סוקרים שני סוגים של פרקטיקות כאלה: לסוג הראשון שייכות פרקטיקות שאינן מלוות בכל יומרה מדעית אך זוכות לפופולריות רבה וכפי שנראה, העוסקים בהן גורפים ממון רב.\nהעוסקים בפרקטיקות הללו מתיימרים לדעת פרטים על אודות אנשים או לנבא את עתידם על סמך מצב הכוכבים, על סמך כוחות על־טבעיים ועל סמך תקשור עם עולם המופלא ועם עולם המתים. היות שהפרקטיקות הללו נשענות על עקרונות זהים, נהוג לסווג אותן תחת השם הכולל \"קריאה קרה\" (cold reading). לסוג השני של הפרקטיקות שייכות שיטות המתיימרות להיות מדעיות, אך למעשה הן מדעיות רק לכאורה. כאן אנו סוקרים את השימוש בגרפולוגיה ואת השימוש בשיטה הרווחת במכשיר הפוליגרף.\nחרף הפופולריות של הפרקטיקות הללו והאמון שהן מעוררות בקרב רבים, הציבור הרחב אינו יודע דבר על אופן הפעולה שלהן ועל מה בעצם הן מתבססות, מעבר לעובדה שגם הן תעשיות רווחיות. היש עדות כלשהי במציאות התומכת ביכולותיהן לספק תשובות אמינות? האומנם יש בסיס ליומרות המדעיות של המשתמשים בפוליגרף ובגרפולוגיה?\nלפיכך, בפרקים א' ו־ב' אנו כותבים בהרחבה על הדינמיקה המתקיימת בין הקוראים הקרים לבין הצרכנים, ומדגימים כיצד כל אחד ואחת מאיתנו יכולים לנכס את מיומנות הקריאה הקרה ולרכוש \"כוחות מופלאים\".\nבפרק ג' אנו בוחנים לעומק את הגרפולוגיה, תוך ניסיון לברר את מידת אמינותה ואת הבסיס המדעי שלה, ומנסים להבין מהו סוד הקסם שלה ומדוע אנו נוהים אחריה בהמונינו.\nבפרק ד' אנו עוסקים בפוליגרף, המופיע חדשות לבקרים כפתרון קסם להבחנה בין דוברי אמת לשקרנים, בין בפרשות פליליות ובמקרים של הדלפת מידע, ובין כאמצעי לסינון ולמיון עובדים בהקשרים ביטחוניים ובתפקידים בעלי נגישות לחומרים סודיים. איננו מסתפקים בחשיפת השקר שמאחורי \"מכונת האמת\", אלא גם בחשיפת הנזקים שמכונה זו מייצרת. בהקשר זה ראוי לציין כי בניגוד לגרפולוגיה, לא כל שכן לאסטרולוגיה ולקריאה הקרה לסוגיה, במה שנוגע לפוליגרף קיימת דווקא שיטת תשאול שיש לה ביסוס מדעי, ואולם כפי שנראה, השימוש בה מצומצם ביותר.\nאנו מודים בפה מלא: שאיפתנו היא להראות כי המלך הוא עירום; ובמילים אחרות, לחשוף את הכשלים הלוגיים העומדים ביסוד הפרקטיקות הללו. ההתיימרות המדעית של העוסקים בגרפולוגיה ובפוליגרף היא אולי הסיבה לכך שהפרקטיקות הללו נחקרו בארץ ובמקומות אחרים בעולם בכלים מדעיים, ואנו נשתמש במחקרים הללו כדי לבסס את טענותינו.\nאנו מקווים שיהיה בכוחם של שני הפרקים הללו להעניק רוח גבית לכל מי שעתיד לסרב למסור את קורות חייו לניתוח גרפולוגי או להיבדק בפוליגרף בשיטה הרווחת.\nהמשותף לכל הפרקטיקות שאנו סוקרים, אלה הנטולות כל יומרה מדעית ואלה המבוססות על מדע־לכאורה, היא האמונה בהן, מצד הספקים ומצד הצרכנים. הפרק האחרון בספרנו, פרק ה', מוקדש אפוא לסיבות הגורמות לצרכנים להאמין כי הפרקטיקות הללו יכולות אכן להיות להם לעזרה ולנחמה.\nאמונת הצרכנים היא תנאי הכרחי לקיומן של הפרקטיקות; אמונת הספקים - האסטרולוגים, הקוראים בכף היד, הגרפולוגים ומפעילי הפוליגרף - אינה הכרחית, אך היא מהווה גורם מסייע. לפיכך, בפרק זה אנו שואלים ומנסים להבין מדוע לא רק צרכני הקריאה הקרה מאמינים בכוחה לספק תשובות אמינות, אלא גם מדוע רבים מן הספקים מאמינים במרכולתם חרף היעדרה של כל עדות אמפירית התומכת בה.\nאנו מקווים שקוראינו יפיקו הנאה מהספר, הנאה שבסופו של דבר תוביל לאימוץ חשיבה ביקורתית יותר כלפי הפרקטיקות שאנו סוקרים.",
    "Author": "גרשון בן-שחר ומריאנה בר",
    "Language": "עברית",
    "Translator": "None"
}