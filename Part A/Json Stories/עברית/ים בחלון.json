{
    "Article-name": "ים בחלון",
    "Article-text": "הֶלֶנה ויק – רקדנית, בת שלושים.\r\nגברת ויק – אמה של הלנה.\r\nיוחנן מארם – צייר, בן שלושים וארבע.\r\nשניידר – צייר, כבן ארבעים.\r\nמיק – בחור טוב בלי מקצוע מסוים כבן שלושים וחמש. \r\nדינה מנצור – תימנייה, תלמידתה של הלנה. כבת עשרים. \r\nטוּבהל'ה [טוביה] ירחמיאלי – ילד תיאטרלי כבן עשרים ושמונה. \r\nפועל. \r\nפועלת.\r\n \r\nמערכה א\r\n[חדר שעוד לא גמרו לסיידו בבית חדש. באמצע החדר ארגז גדול. דלי עם סיד. סולם. דלת גדולה מימין, דלת קטנה משמאל. חלון ענקי היוצא אל הים. שעת צהריים]\r\n\r\n    \r\n        \r\n            הפועל:  [עומד על הסולם. מסייד את הכותל. שר \r\n        \r\n        \r\n            \r\n            בשמים ממולנו \r\n            שמש דום. \r\n            להאיר את עמלנו \r\n            שמש דום. \r\n            כי אצלנו מלוא ידיים \r\n             עבודה. \r\n            כי אתנו אשת חיִל \r\n            חמודה. \r\n            צערנו השוקע \r\n            רב מנשוא. \r\n            כאבנו היגע \r\n            רב מנשוא. \r\n            אך היד עוד מסיידת \r\n            במצוקה. \r\n            אדמתה של המולדת \r\n            מוצקה... \r\n            \r\n        \r\n        \r\n            הפועלת:   [מניחה את כלי העבודה על הארגז]\r\n            \r\n            מצוקה, מוצקה! אתה גומר את הקונצרט שלך או לא? אני רוצה לאכול, או לעבוד, זַמָר! \r\n             \r\n        \r\n        \r\n            הפועל:  [שר בפאתוס של אופרה] \r\n            הוי שׂרה, שׂרה, בלעדיה רע ואִתה רע! \r\n            [מדבר]\r\n        \r\n        \r\n            הפועלת: \r\n            בטמפו שלך, לא יהיה הבית מוכן עד מוּחַרַם...  \r\n        \r\n        \r\n            הפועל:\r\n            ומתוך הבהלה שלךְ יחרב עד מוחרם הבא!\r\n        \r\n        \r\n            הפועלת: \r\n            אבל לכל זמן – \r\n        \r\n        \r\n            הפועל: \r\n            חוכמת נשים חצי נחמה! [שר] עלי לגמור הכול, מלכת-לבי! [מדבר] אין לכן מוח בקודקוד! מתרוצץ אדם  חצי שנה ומחפש עבודה.וכשקיבל סוף-סוף את שני הימים לשבוע שלו בבית שיש בו פסנתר, יעזוב את הכול ויברח בטרם גמר! אני רעב לעבודה, גברת! בַּנְתְּ! \r\n        \r\n        \r\n            הפועלת: \r\n            ואני רעבה לצהריים! בַּנְתָּ! רעב לעבודה? על כן אפשר לנצל אותך! אידיאולוגיה! אתה מפסיק או לא? אני אוציא את הסולם מתחתיך. \r\n        \r\n        \r\n            [בשעת המילים האחרונות נכנסים לתוך החדר הֶלֶנה, דינה, שניידר, מיק ועומדים בדלת. על ראשו של מיק אַבַּז'וּר. הוא עטוף שטיח. שניידר מחזיק בידו תמונה. הפועלים אינם משגיחים בהם] \r\n        \r\n        \r\n            הפועל:\r\n            רק מכנסיים יודעות אתן ללבוש. למדתן את התורה. לעבוד – זאת יודעים אנחנו, גברת כבוּדה! \r\n        \r\n        \r\n            הפועלת: \r\n            לעבוד אתם יודעים! כמו חמורים, מנצלים אתכם! בונים היכלות מפוארים מי יודע למי ובעצמכם גרים בצריף בלי גג. גם זו חוכמה \r\n        \r\n        \r\n            הפועל:    \r\n              גם זו חוכמה! ועוד איזו! \r\n        \r\n        \r\n            [נותן לה סטירה קלה] \r\n             \r\n        \r\n        \r\n            הפועלת: \r\n            חמור פורח! \r\n        \r\n        \r\n            מיק: \r\n            [נכנס לתוך החדר] בבקשה מכם, רבותי, בלי הצגות אינטימיות, אנו באים לראות רק את הדירה!\r\n        \r\n        \r\n            הפועל:\r\n            סליחה, אדוני, אנו באים רק לבנות את הדירה – \r\n        \r\n        \r\n             [הלנה, דינה, מיק ושניידר נכנסים ויוצאים בדלת אחרת] \r\n        \r\n        \r\n            הפועל: \r\n            לראות! באים, טיפשים, לדון על חצי המלאכה. איזה פורים סידרו להם באמצע היום! אבל מזל יש לך, בכל  זאת... יאללה. \r\n        \r\n        \r\n            פועלת:\r\n             [רומזת כלפי הדלת] זאת היא הלנה ויק! \r\n            \r\n        \r\n        \r\n            הפועל:   \r\n            וכי מה יש? \r\n        \r\n        \r\n            הפועלת:  \r\n            הרקדנית. \r\n        \r\n        \r\n            הפועל:   \r\n            מה אכפת לי? משני ימי העבודה שלי לא נשאר לי כסף לכרטיסים. כבר שנה שלא הייתי בתיאטרון.\r\nצערנו השוקע \r\n            רב מנשוא. \r\n            כאבנו היגע \r\n            רב מנשוא. \r\n            אך היד עוד מסיידת \r\n            במצוקה. \r\n            אדמתה של המולדת \r\n            מוצקה...\r\nהפועלת:   [מניחה את כלי העבודה על הארגז]\r\nהמשך...",
    "Author": "לאה גולדברג",
    "Language": "עברית",
    "Translator": "None"
}