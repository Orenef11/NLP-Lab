{
    "Article-name": "אבדות",
    "Article-text": "אבדות, רומן גנוז מאת לאה גולדברג, רואה אור בהוצאת ספרית פועלים במלאת ארבעים שנה למותה של המשוררת.    \r\n            עלילת הרומן מתרחשת בברלין בשנים הגורליות 1933-1932. גיבור אבדות הוא אלחנן קְרוֹן, משורר עברי ואזרח פלשתינה (א\"י), שהגיע למטרופולין לשם השלמת מחקר מדעי. מפגש מפתיע עם סטודנטית גרמנייה צעירה ואובדן כתב היד של הטובה ביצירותיו משנים את תוכניותיו בברלין. \r\n            לאה גולדברג חיברה את אבדות במחצית השנייה של שנות ה-30'. באותה עת פרסמה אחדים מפרקי הרומן בעיתונות, אך לבסוף בחרה שלא להוציאו לאור. כתב העת השלם אותר בעזבונה.  \r\n            הקריאה באבדות מגלה בו, לצד איכויותיו הספרותיות, גם תיעוד בזמן אמת של רוח התקופה ומבט מרחיק-ראות על המתרחש. בסוף הספר אחרית דבר מקיפה מאת גדעון טיקוצקי, המבקשת להאיר את הרומן על רקע תקופתו ומכלול כתיבתה של לאה גולדברג.",
    "Author": "לאה גולדברג",
    "Language": "עברית",
    "Translator": "None"
}