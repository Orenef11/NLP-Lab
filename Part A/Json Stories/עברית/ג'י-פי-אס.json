{
    "Article-name": "ג'י-פי-אס",
    "Article-text": "\r\nאשת השגריר\r\nשלא כמו הנשים האחרות המגיעות למקלט אחר חצות\r\n,\r\nסוחבות תיק מתפקע מסמרטוטים\r\n,\r\nגוררות תינוק או ילדים המומים מעייפות ומחרדה ועל פניהן הבעה מבועתת\r\n,\r\nאשת השגריר הגיעה למקלט בשעת בוקר של יום סתווי נפלא\r\n.\r\nשלא כמו הנשים האחרות\r\n,\r\nהמסתפקות בבגדים חסרי חן שתורמות להן סוהרות נדיבות בבית הסוהר\r\n,\r\nאשת השגריר היתה לבושה בשמלה אופנתית קצרת שרוולים תפורה היטב מבד מעולה ומחמיאה לגופה החטוב\r\n,\r\nונעלה נעליים אלגנטיות נמוכות עקב שגרגיר אבק מדרך הייסורים שבה צעדה עד לכאן לא דבק בהן\r\n.\r\nושלא כמוהן\r\n,\r\nאשת השגריר לא בכתה ולא כופפה את גבה\r\n,\r\nאלא צעדה זקופת קומה וגאה\r\n.\r\nשבע דקות בלבד ארכה דרכה מהתחנה המרכזית למקלט\r\n.\r\nכשנכנסה לרחוב הקטן והשומם וראתה את ערמות האשפה שהצטברו על המדרכה\r\n,\r\nאת רכבת הבגדים הלחים שנתלו ברישול על חוטים דקים מדי\r\n,\r\nועוני שאין לטעות בו\r\n,\r\nמנוול ומרושע כפי שרק עוניים של פליטים יכול להיות\r\n,\r\nידעה שהגיעה ליעדה\r\n.\r\nהיא נעצרה והידקה לגופה תיק עור נשי גדול בצבע גמל\r\n,\r\nשידיותיו ארוגות וגדילים משתלשלים ממנו\r\n,\r\nוהאות\r\nG\r\nהמוזהבת והמופלאה המוטבעת בו מסמנת שעוצב בבית האופנה הנחשק גוצ\r\n'\r\nי\r\n.\r\nשאריות כבודה העצמי של אשת השגריר נארזו בתיק\r\n:\r\nשתי חליפות ושמלה של שאנל\r\n,\r\nזוג מכנסי ג\r\n'\r\nינס של דולצ\r\n'\r\nה וגאבנה\r\n,\r\nשתי חולצות משי לבנות של דונה קארן\r\n,\r\nזוג סנדלי ג\r\n'\r\nימי צ\r\n'\r\nו עדינים\r\n,\r\nחליפה ונעלי ספורט איכותיות\r\n,\r\nוטבעת דקיקה מזהב לבן משובץ יהלומים שקנתה בטיפאני\r\n.\r\nאשת השגריר הביטה בעצב בשעון היד היקר הצמוד למפרק ידה הימנית ונאנחה\r\n:\r\nכאן\r\n,\r\nברחוב המטונף בדרומה של עיר זרה ומנוכרת\r\n,\r\nהיתה השעה עשר ועשרים\r\n,\r\nואילו מחוגי שעונה הצביעו על השעה שמונה ועשרים – שעון פריז\r\n.\r\nבדיוק השעה שבה התיישבה מדי בוקר בבית הקפה הנחמד ברוּ דֶז אֶקוֹל\r\n,\r\nלא רחוק מן השגרירות השוויצרית\r\n,\r\nוהזמינה אספרסו קצר וקרואסון לאחר אימון הכושר היומי שלה\r\n.\r\nהשעון שהראה את שעת פריז\r\n,\r\nהטבעת\r\n,\r\nהמלבושים היפים והתיק היקר היו הפריטים היחידים שהצליחה להציל\r\n.\r\nבכל פעם שהביטה בשעונה\r\n,\r\nענדה את טבעתה או לבשה את בגדיה היפים\r\n,\r\nהרגישה שכבודה במקומו\r\n.\r\nכחמישה עשר מטר לפני הכניסה למקלט חדרו לנחיריה ריח מאוס של מים מעופשים וניחוח מתקתק ומבחיל של פרות וירקות מרקיבים\r\n,\r\nשעלה משלושה ארגזי קרטון שהושלכו בחזית וענן זבובים רחש מעליהם\r\n.\r\nרק זמן מועט נדרש לבני עמה עד שהפכו את הרחוב הקטן למפגע תברואתי\r\n.\r\nגועל נפש\r\n,\r\nחשבה לעצמה\r\n,\r\nולאף אחד לא אכפת\r\n.\r\nעל גדר הברזל הנמוכה תחת עץ הפיקוס ישבו שלושה גברים צעירים ולטשו בה עיניים\r\n.\r\nכאישה יפה שעשתה את דרכה מעלה בכוחות עצמה\r\n,\r\nידעה בחושיה מיהו אויב ומיהו ידיד\r\n.\r\nוכאן\r\n,\r\nהיא חשה מיד\r\n,\r\nמעטים יהיו בעלי הברית\r\n,\r\nולכן תיאלץ לנהוג בחכמה\r\n.\r\nהיא חייכה חיוך נעים אל שלושת הצעירים\r\n.\r\nשניים שמרו על ארשת פנים קפואה\r\n,\r\nוהשלישי התפתה וחייך\r\n.\r\nשלום לידיד הראשון\r\n,\r\nאמרה לעצמה והחזירה חיוך\r\n.\r\nפעוטה עירומה זחלה החוצה מהמקלט\r\n,\r\nפניה מוכתמים בשאריות מזון וכפות ידיה שחורות ושומניות מזחילה על רצפה מטונפת\r\n.\r\nהפעוטה חייכה אליה בפה חסר שיניים\r\n,\r\nהתרוממה במאמץ ונאחזה ברגלה\r\n.\r\nאשת השגריר סילקה בגועל את כף היד הקטנטנה\r\n,\r\nדילגה מעל לפעוטה ונכנסה למקלט\r\n.\r\nהחום הדחוס\r\n,\r\nהעליבות והחמיצות של זיעת גופים לא רחוצים הכו בה\r\n.\r\nסחרחורת תקפה אותה והיא נשענה על הקיר הדביק ונשמה במהירות\r\n.\r\nפעם אחת כבר תקפה אותה סחרחורת כזאת\r\n.\r\nזה קרה לפני שנים\r\n,\r\nכשנאלצה להתלוות אל בעלה בסיורו בשכונות הפליטים שבפרוורי פריז\r\n.\r\nעוד לפני שהסתיים הסיור נמלטה אל רכב השרד וציוותה על הנהג שייקח אותה מכאן מהר ככל האפשר בחזרה לרוּ דֶז אֶקוֹל\r\n.\r\nבעלה חזר הביתה בערב כעוס\r\n. \"\r\nאלו בני עמך\r\n,\"\r\nאמר לה\r\n. \"\r\nובמסגרת תפקידך עלייך לגלות חמלה\r\n.\"\r\nהיא גילתה חמלה\r\n,\r\nמרחוק\r\n.\r\nשלחה להם חבילות בגדים ואספה תרומות\r\n,\r\nאך רגליה היפות לא דרכו שוב בבתיהם\r\n.\r\nכעת לא חיכתה לה בחוץ מכונית נוצצת עם נהג שאפשר לצוות עליו להחזיר אותה אל רו דֶז אֶקוֹל\r\n.\r\nבכניסה\r\n,\r\nלצד עגלת ילדים שבורה\r\n,\r\nעל מזרן לח ומזוהם\r\n,\r\nשכבה אישה כבדת בשר\r\n.\r\n\"\r\nאין מקום במקלט\r\n,\"\r\nנהמה האישה\r\n.\r\nשריר לא זע בפניה של אשת השגריר\r\n.\r\nהיא ידעה היטב שכל הפגנת חולשה\r\n,\r\nולו הזעירה ביותר\r\n,\r\nתערער את מעמדה\r\n.\r\nהיא חלפה על פני האישה והתקדמה אל המסדרון המוביל מחדר הכניסה אל חדרי השינה\r\n.\r\nהמסדרון הזה שימש אף הוא למגורים\r\n,\r\nומיטות ברזל הוצמדו אל הקיר הימני והשאירו רק מרחק זעום למעבר\r\n.\r\nוגם אופניים זרוקים נראו שם\r\n,\r\nומאווררים שבורים\r\n,\r\nוכלי בישול מפויחים\r\n.\r\nאשת השגריר יצאה מהמסדרון ונכנסה לחדר הקטן וסקרה אותו\r\n:\r\nאין דלתות\r\n,\r\nאין חלון\r\n,\r\nארבע מיטות ברזל ועליהן ערמות שמיכות\r\n,\r\nומתחת נראו שקי פלסטיק כתומים גדושים בגדים\r\n.\r\nהיא פתחה את דלת השירותים ודרכה בתוך שלולית מים\r\n.\r\nבחיים לא\r\n!\r\nאמרה לעצמה ויצאה למסדרון החשוך וממנו לחדר נוסף\r\n.\r\nאין דלת\r\n,\r\nהחלון קטן מדי\r\n,\r\nוהמקרר קטן ודולף\r\n.\r\nאמנם היה כיור והיה גם ארון קיר קטן\r\n,\r\nאבל הכיור הצחין והארון היה מפורק וברז המקלחת היה שבור\r\n.\r\nגם את החדר הזה היא שללה מיד\r\n.\r\nהיא כלאה את תחושת הקבס שעלתה בבטנה\r\n,\r\nוהמשיכה בעקשנות אל החדר הבא\r\n.\r\nשלושה זוגות עיניים מנומנמות הוסטו ממסך הטלוויזיה וננעצו בה\r\n.\r\nהיא חשה בגבה את שנאתן של שלוש הנשים\r\n,\r\nשמעה את לחישותיהן הארסיות\r\n,\r\nולא נעצרה\r\n.\r\nהיטב זכרה את המטרה שהציבה לעצמה\r\n:\r\nלכבוש את החדר הטוב ביותר במקלט\r\n,\r\nעם חלון אחד לפחות\r\n,\r\nשירותים\r\n,\r\nמקלחת צמודה ודלת שאפשר לסגור\r\n.\r\nכשהגיעה אל החדר האחרון\r\n,\r\nבחלקו המערבי של המקלט\r\n,\r\nידעה מיד שזהו חדרה המיועד\r\n.\r\nהדלת היתה יציבה\r\n,\r\nמפתח היה תחוב בחור המנעול\r\n,\r\nוחלון מסורג פנה אל חצר\r\n.\r\nאמנם הזגוגית היתה מזוהמת\r\n,\r\nוסמרטוט שהודבק לחלון חסם את האוויר ואת האור\r\n,\r\nאך אין ספק שזה החדר הטוב מכולם\r\n.\r\nבתנופה תלשה את הסמרטוט\r\n,\r\nואוויר קריר ורענן פרץ פנימה כאילו נבלם ונדחס בצדו האחר של הסמרטוט וחיכה להזדמנות נאותה\r\n.\r\nבחדר היו שלוש מיטות ברזל\r\n.\r\nשתיים חוברו יחד למיטה גדולה אחת\r\n,\r\nוזו תפסה את מרבית שטחו של החדר\r\n,\r\nהשלישית עמדה בצד\r\n,\r\nצמודה לקיר\r\n.\r\nהמקרר הקטן נראה תקין\r\n,\r\nוכלי אוכל\r\n,\r\nרובם מלוכלכים\r\n,\r\nנערמו עליו\r\n.\r\nבמרכז החדר\r\n,\r\nעל שרפרף שהוצב ברווח הצר שבין המיטות\r\n,\r\nעמדה חבית עם קמח טֶף שנועד להכנת האינג\r\n'\r\nירה\r\n,\r\nולידה נראו קרטון ובו בקבוקי שמן וכמה שקיות פסטה וארגז מלא ירקות מרקיבים\r\n.\r\nצמוד לרגל הברזל של המיטה הגדולה חנתה מכונית ספורט אדומה\r\n,\r\nמיניאטורית\r\n.\r\nילד כבן חמש נכנס לחדר והביט באשת השגריר בסקרנות\r\n.\r\n\"\r\nזה החדר שלך\r\n?\"\r\nשאלה\r\n.\r\n\"\r\nכן דודה\r\n,\"\r\nהשיב הילד\r\n.\r\n\"\r\nומי עוד גר כאן\r\n?\"\r\nשאלה\r\n.\r\n\"\r\nאמא ואח שלי\r\n,\r\nואני במיטה הגדולה ויודית במיטה הקטנה\r\n.\"\r\n\"\r\nואיפה אמא עכשיו\r\n?\"\r\nשאלה\r\n.\r\n\"\r\nבעבודה\r\n.\"\r\n\"\r\nומי זו יודית\r\n?\"\r\n\"\r\nדודה\r\n.\"\r\n\"\r\nומתי תחזור אמא\r\n?\"\r\n\"\r\nבערב\r\n.\"\r\nאשת השגריר הוציאה מארנקה מטבע של חמישה שקלים ותחבה בכף ידו\r\n.\r\n\"\r\nלך תקנה לך גלידה\r\n,\"\r\nאמרה\r\n.\r\nהוא לא זז\r\n.\r\n\"\r\nמה קרה\r\n?\"\r\nשאלה\r\n, \"\r\nאתה לא אוהב גלידה\r\n?\"\r\n\"\r\nאת מלכה\r\n?\"\r\nשאל\r\n.\r\n\"\r\nכן\r\n,\"\r\nענתה לו וחייכה\r\n.\r\nהילד חטף את המטבע ונעלם\r\n.\r\nאשת השגריר התיישבה על המיטה של יודית וחישבה\r\n:\r\nאלף שקל לכל היותר ירחיקו מהחדר את האישה\r\n,\r\nאת ילדיה ואת הדודה יודית\r\n.\r\nממאתיים שקל נוספים תיאלץ להיפרד כדי להפוך את החדר למקום שאפשר לגור בו\r\n.\r\nמאה שקלים בערך תוציא על כלי אוכל\r\n,\r\nעוד מאה כדי לקנות מגבות וכלי מיטה\r\n,\r\nפריטים שלא עלה על דעתה לקבל כתרומה\r\n.\r\nסך הכול\r\n:\r\nאלף וארבע מאות שקל\r\n.\r\nאשת השגריר הקציבה חודש ימים בלבד לשהות במקלט והחליטה להתקשר מיד לד\r\n\"\r\nר לב\r\n,\r\nהרופאה שהכירה בכלא קציעות\r\n,\r\nולהזכיר לה את הבטחתה להכיר לה אנשים חשובים ולעזור לה למצוא עבודה טובה כמתרגמת או כמזכירה בחברה בין\r\n-\r\nלאומית\r\n.\r\nהרופאה התפעלה מאוד מקורות חייה\r\n,\r\nמבקיאותה בארבע שפות ומהשכלתה הרחבה\r\n,\r\nוהבטיחה שתמליץ עליה לחברים בעלי מעמד וקשרים\r\n.\r\nאשת השגריר ידעה שהנשים המתאכסנות במקלט הן ברובן נשים כפריות פרימיטיביות\r\n,\r\nלא מעטות מהן אנאלפביתיות\r\n,\r\nשנמלטו בדרך לא דרך מארצן כדי להציל את בניהן משירות צבאי ואת בנותיהן מאונס ומהתעללות\r\n,\r\nולתת להם כך הזדמנות לעתיד טוב יותר\r\n.\r\nוהיא גם ידעה שישנאו אותה שנאה מרה בגלל החיים הטובים שחייתה על חשבונן ושהתנשאותה לא מקלה כאן\r\n,\r\nואף על פי שריחמה עליהן לא עלה על דעתה לאהוב אותן\r\n.\r\nמערכת יחסיה של אשת השגריר עם בנות ארצה היתה ארוכה ומרה\r\n,\r\nוראשיתה עוד בתקופה שסבתה הצעירה והיפה התאהבה בחייל איטלקי מצבאות הכיבוש ועברה לחיות אתו בבית איטלקי מפואר בבירה אַסמָרָה\r\n.\r\nסבותיהן של נשות המקלט לא סלחו לסבתה של אשת השגריר על מרדנותה והחרימו אותה\r\n,\r\nוכף רגלה לא דרכה שוב בכפר הולדתה\r\n.\r\nכמה צחקו המכשפות האלה כשגילו שהחייל האיטלקי השרמנטי חזר לארצו בסוף המלחמה והשאיר אחריו אישה חסרת כול\r\n,\r\nארבעה תקליטי אופרות של ורדי וממזרה אחת בת תערובת\r\n,\r\nאמה\r\n.\r\nכשאמה בגרה והרתה לפרחח מקומי והבינה שאין הוא מתכוון להיות לאב\r\n,\r\nהחלה לחסוך פרוטה לפרוטה\r\n,\r\nעד שהצליחה לסדר לעצמה דרכון איטלקי וברחה עם בתה\r\n,\r\nממזרה דור שני\r\n,\r\nלאיטליה\r\n.\r\nאשת השגריר לא ידעה בדיוק מה עשתה אמה כדי לכלכל אותה באותן שנים ארורות ברומא\r\n,\r\nאבל מילותיה האחרונות היו צוואתה\r\n: \"\r\nאל תתחתני עם גבר אפריקאי ואל תחזרי לאריתראה לעולם\r\n!\"\r\nאת ירושתה הקטנה בזבזה במהירות ונזרקה מדירתה\r\n.\r\nזמן מה הסתובבה ברחובות רומא אבודה ואומללה\r\n,\r\nישנה על ספסל נוקשה בפּינצ\r\n'\r\nוֹ טראס\r\n.\r\nבוקר אחד הקיצה בבהלה מכף ידו של תייר אמריקני שמן שהונחה על ישבנה\r\n.\r\nבידו האחרת החזיק שטר של חמישה דולר\r\n.\r\nהיא סטרה לו בכוח ורצה בבכי לשגרירות אריתראה כדי להתחנן שיעזרו לה לחזור לארצה\r\n.\r\nלמרבה המזל חיכה לאדונו באותה שעה בחזית השגרירות עוזרו הנאה של שגריר אריתראה באיטליה\r\n,\r\nומרגע שנחו עיניו עליה השתנו חייה\r\n.\r\nכעבור חודשיים נישאו\r\n.\r\nוכשפרש השגריר\r\n,\r\nמונה בעלה תחתיו והחיים הטובים החלו – אותם חיים שסבתה המורדת דמיינה לעצמה כשהתאהבה באותו חייל איטלקי חובב אופרות של ורדי\r\n.\r\nכך התחתנה עם גבר אפריקני והפרה את חלקה הראשון של צוואת אמה\r\n.\r\nאת חלקה השני תפר\r\n(\r\nשלא באשמתה\r\n)\r\nבעוד כעשר שנים\r\n,\r\nוגם על כך תשלם ביוקר\r\n.\r\nרחובות פריז\r\n,\r\nהרהרה עכשיו בערגה\r\n.\r\nהשווקים\r\n,\r\nהבוטיקים\r\n,\r\nהאוכל\r\n,\r\nשעות החסד שבהן ישבה עם חברותיה ללימודים אל שולחן הבראסרי השמור לנשות השגרירים ושתתה את הקפה המגעיל שלהם\r\n,\r\nשאפילו אליו התגעגעה עכשיו\r\n,\r\nומולן השדרה שנשטפה בגשם והשמש זורחת אחר כך ומאירה את הטיפות שעל השולחנות בחוץ כפנינים שזה עתה נשלו מהים\r\n.\r\nהיא למדה שפות וספרות צרפתית\r\n,\r\nמצאה חברות מכל רחבי העולם והוזמנה לחגוג את ימי העצמאות של כל המדינות כולן\r\n.\r\nאחת לשנה\r\n,\r\nב\r\n-24\r\nבמאי\r\n,\r\nיום העצמאות של אריתראה\r\n,\r\nהזמינה היא את השגרירים עם נשותיהם לחגוג אתם\r\n.\r\nלהקת רקדנים ונגנים הגיעה מארצם\r\n,\r\nשלוש טבחיות נשלחו במיוחד מאַסמרה ועבדו שבוע שלם תחת השגחתה\r\n.\r\nבניין השגרירות צוחצח ומורק\r\n,\r\nולמרות היעדרם הבולט של שגרירי אנגליה\r\n,\r\nארצות הברית ונשותיהם\r\n,\r\nהיו המסיבות מוצלחות ביותר\r\n.\r\nאלמלא נתקף בעלה הרהורי כפירה\r\n,\r\nהיו יכולים ללכת עכשיו בנחת בבולוואר סן מישל\r\n,\r\nודבר מן הדברים שהתחוללו אחר כך לא היה קורה\r\n.\r\nהיא זכרה היטב את הלילה שבו חזר בעלה שיכור והודיע לה שהצטרף לתנועת האופוזיציה הגולה ששמה לה למטרה להיאבק ללא פשרות בנשיא המושחת הרודה בעמו\r\n.\r\nהיא קיוותה שבבוקר\r\n,\r\nכשיתפכח\r\n,\r\nתצליח לשנות את דעתו\r\n,\r\nאך הבוקר עלה ודעותיו לא השתנו\r\n,\r\nובחופשת החורף נסעו היא ובעלה בחזרה הביתה כדי שיוכל להיפרד מאמו לפני שיחזור לפריז ויעמוד שם בראש ארגון האופוזיציה הגולה\r\n.\r\nליד כבש המטוס חיכו לבעלה אנשי הביטחון של הנשיא\r\n.\r\nהשכם בבוקר הגיעה אל תחנת המשטרה כדי לחפש אותו\r\n.\r\nאף אחד לא הסכים לומר לה היכן הוא\r\n.\r\nחבריו רמי הדרג ביקשו ממנה לחכות בסבלנות ולא עשו למענה דבר\r\n.\r\nשבוע חלף\r\n,\r\nושום מידע על מקום כליאתו של בעלה לא הגיע\r\n,\r\nומיום ליום היתה נואשת יותר\r\n.\r\nוערב אחד כשחזרה למלון אחרי שחיכתה חמש שעות בחום לוהט מול משרדו של שר הפנים\r\n,\r\nהופתעה למצוא בחדרה גבר זר\r\n,\r\nידיד של בעלה מתנועת האופוזיציה\r\n;\r\nכך הציג את עצמו וסיפר לה שבעלה כלוא לתקופה בלתי מוגבלת באשמת בגידה בארצו וייעץ לה להימלט על נפשה מהר ככל האפשר\r\n.\r\nהיא הודתה לאל על שאין לה ילדים\r\n.\r\nארזה בחופזה מעט מחפציה באותו תיק גוצ\r\n'\r\nי מופלא שקנתה בשאנז אליזה באלפיים מאתיים ותשעים דולר בבוקר יום הולדתה השלושים\r\n,\r\nונמלטה\r\n.\r\nבגבול פגשה את ידידיו של בעלה\r\n.\r\nהעלו אותה למשאית ובה נסעה כמעט שבוע עד גבול מצרים\r\n.\r\nגם בקהיר טיפלו בה חבריו של בעלה וייעצו לה להמשיך לישראל\r\n.\r\nשם\r\n,\r\nכך הבטיחו לה\r\n,\r\nאפשר יהיה למצוא עבודה\r\n,\r\nלהתפרנס בכבוד\r\n,\r\nואולי\r\n,\r\nעם קצת מזל\r\n,\r\nלחסוך מספיק כסף ולהגר לארצות הברית או לקנדה\r\n.\r\nוכך\r\n,\r\nבניגוד לרצונה ולתכנוניה\r\n,\r\nנהפכה כסבתה וכאמה לפניה לבת בלי בית\r\n,\r\nוכמוהן החליטה אף היא להיאבק בגורלה\r\n,\r\nוהתחנה הראשונה במאבקה היתה חדר מערבי במקלט\r\n,\r\nעם שירותים\r\n,\r\nחלון ודלת שאפשר לסגור\r\n.\r\nהיא הוציאה מן התיק את הטבעת\r\n,\r\nהכניסה אותה לארנק ודחפה את התיק עמוק תחת המיטה\r\n.\r\nכיסתה גם את שולי המיטה בשמיכה ויצאה מהמקלט\r\n.\r\nשלושת הצעירים עדיין ישבו על גדר הברזל ועישנו\r\n.\r\nהיא הביטה שוב בזה שחייך אליה קודם והזמינה אותו בתנועת אצבע זעירה לגשת אליה\r\n.\r\nחבריו גיחכו\r\n.\r\nהוא חכך בדעתו ולבסוף קם וניגש אליה\r\n.\r\nכשהתקרב ראתה שלפניה רק נער שנחפז להתבגר ולעטות על עצמו חזות גברית\r\n.\r\n\"\r\nמי אתה\r\n?\"\r\nשאלה\r\n.\r\n\"\r\nמֶקוֹנַן\r\n,\"\r\nענה\r\n,\r\nונשף לעברה ענן עשן שכיסה את פניה\r\n. \"\r\nמה את רוצה\r\n?\"\r\n\"\r\nבּוֹנז\r\n'\r\nוּר מֶקוֹנַן\r\n,\r\nקנה לי בבקשה חומרי ניקוי\r\n,\r\nוילון לבן\r\n,\r\nוכמה צלחות\r\n,\r\nואת העודף שמור לעצמך\r\n,\"\r\nאמרה והוציאה מארנקה שטר של מאתיים שקלים ונופפה בו\r\n.\r\nכשהיתה בטוחה ששני חבריו והאישה השוכבת על המזרן ראו בבהירות את השטר\r\n,\r\nהחליקה אותו לכיסו\r\n.\r\n\"\r\nסִיל\r\n-\r\nווּ\r\n-\r\nפּלֶה\r\n,\"\r\nאמרה וחייכה את חיוכה המקסים ביותר\r\n.\r\nלא היה ספק שהוא לא הבין מילה בצרפתית\r\n,\r\nאך צליליה של השפה הזאת היו מחשמלים\r\n,\r\nאת זה ידעה היטב\r\n.\r\nגם היא הוקסמה ממנה בימיה הראשונים בפריז\r\n,\r\nוהיא שהניעה אותה לבלוע את כל מה שהיה לעיר הנפלאה הזאת להציע לה – לממזרה בת ממזרה מהיבשת המקוללת ההיא\r\n.\r\nהאישה ששכבה על המזרן בפתח המקלט הרימה את ראשה וצעקה\r\n: \"\r\nאל תעז להתקרב אליה\r\n,\r\nלכלבה\r\n.\"\r\n\"\r\nזו אמא שלך\r\n?\"\r\nשאלה אותו והוא נע בחוסר נוחות\r\n.\r\n\"\r\nלא\r\n,\"\r\nענה מיד\r\n,\r\nוהיא ידעה שהוא משקר\r\n.\r\nמֶקוֹנַן יצא לדרכו\r\n.\r\nכעבור רגע או שניים קמו שני חבריו ורצו בעקבותיו\r\n.\r\nהיא גיחכה לעצמה\r\n,\r\nהרכילות היתה תמיד הנשק העיקרי של האריתראים\r\n.\r\nלו יכלה הרכילות להרוג\r\n,\r\nהיה הצבא האתיופי ניגף כעבור שנה אחת\r\n,\r\nולא היה כל צורך בשלושים שנות מלחמה עקובה מדם\r\n.\r\nאשת השגריר לא הסגירה את עייפותה לעין זר\r\n,\r\nאבל היתה מותשת\r\n.\r\nהיא לא סיפרה לאיש שכמו אחרות לפניה\r\n,\r\nהושפלה בידי החיילים המצרים שמשמשו את גופה\r\n,\r\nונשרטה ונחבלה במנוסתה לצד השני של הגבול\r\n,\r\nושם השפילו אותה החיילים הישראלים\r\n,\r\nשלא טרחו לברר את מעמדה והשליכו אותה עם מאה פליטים נוספים לבית הכלא בקציעות\r\n.\r\nוגם שם לא הקשיבו לה כשחזרה וסיפרה להם שהיא אינה פליטה איכרה בורה\r\n,\r\nאלא אשת שגריר מכובדת\r\n.\r\nלאחר יומיים באגף הנשים\r\n,\r\nכשגילו בנות ארצה את זהותה\r\n,\r\nהציקו לה וניסו לגנוב ממנה את חפציה\r\n.\r\nהיא התלוננה בצרפתית מושלמת באוזני הסוהרות\r\n,\r\nוהן העבירו אותה לאגף האסירות המקומיות כדי לשמור על ביטחונה\r\n.\r\nאלה התגלו כתאבות מדון\r\n,\r\nובצר לה פנתה לקצינה האחראית ואמרה לה שקיימת אפשרות שהיא נושאת בגופה את נגיף הצהבת\r\n.\r\nהמילה\r\n\"\r\nצהבת\r\n\"\r\nעשתה את שלה\r\n.\r\nחששם של הישראלים שמחלה מידבקת תתפשט במתקן הכליאה וממנו יינשאו נגיפיה לכל רחבי הארץ\r\n,\r\nפעל את פעולתו\r\n,\r\nואשת השגריר הועברה מיד לבידוד\r\n,\r\nובדיקות הדם שעברה הוכיחו שהיא סובלת מתשישות אך בריאה כשור\r\n.\r\nאבל המאמץ לא היה לשווא\r\n,\r\nכי במרפאה הכירה את ד\r\n\"\r\nר לב\r\n,\r\nרופאת המתקן\r\n,\r\nהתחבבה עליה והחלה לתווך בינה לאסירות החולות\r\n.\r\nהרופאה החביבה הביאה לה בגדי עבודה\r\n,\r\nמשומשים אמנם אבל נקיים\r\n,\r\nוהבטיחה שתעזור לה למצוא עבודה אם וכאשר תשוחרר\r\n.\r\nשעה קודם לכן\r\n,\r\nכשצעדה בשדרות הר ציון בדרכה למקלט\r\n,\r\nהבחינה בחנות למכשירי טלפון ניידים\r\n,\r\nועכשיו חזרה לשם\r\n.\r\nהיא הלכה במורד הרחוב הקטן ופנתה ימינה בשדרה\r\n.\r\nכשנכנסה לחנות\r\n,\r\nלא טרח המוכר להרים את עיניו\r\n.\r\n\"\r\nאֶקסקוּזֶה מוּאָה\r\n,\"\r\nאמרה בצרפתית\r\n,\r\nוהמוכר הרים את עיניו בפליאה וסקר את גופה\r\n.\r\nהיא הבליגה על גסותו\r\n,\r\nחייכה\r\n,\r\nובחן רב ביקשה ממנו מכשיר זול ואמין\r\n.\r\nהיא שילמה מאתיים שקלים על המכשיר ועוד מאה שקלים תמורת שיחות ושאלה את המוכר היכן תוכל למצוא בית קפה נחמד ושקט\r\n.\r\nשם התכוונה לשתות קפה בנחת ולהתקשר לרופאה\r\n.\r\nהמוכר פרץ בצחוק והצביע על המזללה המכוערת שעל שפת הכביש\r\n,\r\nליד תחנת האוטובוס\r\n.\r\nכחמישה גברים ישבו בחזית ולפניהם עשרות בקבוקי בירה ריקים\r\n.\r\nעשן הסתלסל ממתקן הגריל\r\n,\r\nונתחי בשר מדממים נצלו עליו\r\n,\r\nובקולות צרודים פלטו הגברים הוראות אל זקן בעל כרס שטיפל בבשר\r\n.\r\nאחד הגברים\r\n,\r\nשהפשיט אותה במבטו\r\n,\r\nהזמין אותה להצטרף אליהם\r\n. \"\r\nעל גופתי\r\n,\"\r\nלחשה לעצמה\r\n,\r\nסובבה את גווה התמיר וצעדה בכיוון הנגדי\r\n.\r\nבקיוסק קטן קנתה לעצמה בקבוק סודה וסנדוויץ\r\n'\r\nוהתיישבה על ספסל בגינה\r\n.\r\nשמש סתווית חמימה ונעימה ליטפה את פניה\r\n,\r\nוהיא הרשתה לעצמה לעצום את עיניה לשעה קלה\r\n.\r\nכל כך עייפה היתה\r\n.\r\nכשהתעוררה היתה השעה בפריז רבע לשלוש\r\n,\r\nוכאן היה קריר\r\n.\r\nהיא הוציאה מארנקה את הפתק שעליו כתבה את מספר הטלפון של הרופאה והתקשרה אליה\r\n.\r\nהרופאה ענתה מיד ושמחה לשמוע את קולה\r\n.\r\nהיא אמרה שעוד הערב תתקשר אל חבריה\r\n,\r\nומחר תגיע לעיר לצורך סידורים ותשמח לפגוש אותה\r\n.\r\nייתכן שכבר תהיינה לה בשבילה תשובות\r\n.\r\nאשת השגריר רשמה בקפידה את שמו ואת כתובתו של בית הקפה שייפגשו בו והודתה לרופאה החביבה\r\n.\r\nדמדומים מוקדמים ירדו על הגן\r\n.\r\nעשרות צעירים וצעירות אפריקנים\r\n,\r\nנשים פיליפיניות עם עגלות ילדים וגברים שחזרו מיום עבודה מתיש\r\n,\r\nהתגודדו בגינה\r\n.\r\nבמגרש הקטן שיחקו כמה צעירים כדורסל\r\n,\r\nוכמה בחורות עודדו אותם בקולניות בשלל שפות ודיאלקטים\r\n.\r\nצחוקים עליזים עלו ממגרש משחקי הילדים הסמוך\r\n,\r\nואמהות נזפו בילדיהן\r\n.\r\nאז כך נראות שעות אחר הצהריים של הפליטים\r\n,\r\nהרהרה לעצמה\r\n,\r\nכאילו חיים\r\n.\r\nהיא הברישה את שערה\r\n,\r\nתיקנה את האיפור\r\n,\r\nניקתה את נעליה\r\n,\r\nועשתה את דרכה למקלט\r\n.\r\nהרחוב הקטן\r\n,\r\nשהיה שומם בשעות הבוקר\r\n,\r\nהתמלא חיים\r\n.\r\nכעשרה ילדים מכל הגילים שיחקו על הכביש בכדור\r\n,\r\nארבעה אחרים נסעו באופניים הלוך ושוב\r\n,\r\nתינוקות זחלו על המדרכה\r\n,\r\nוקבוצת נשים כבדות בשר ישבו בפתח המקלט על שרפרפים קטנים והתווכחו בקולניות זו עם זו\r\n.\r\nמֶקוֹנַן חיכה לה\r\n,\r\nובידו שתי שקיות פלסטיק\r\n.\r\nהוא ניגש אליה\r\n,\r\nהניח את השקיות וחייך\r\n.\r\n\"\r\nמחר בבוקר\r\n,\"\r\nאמרה לו\r\n, \"\r\nתהיה לי עוד עבודה בשבילך\r\n.\"\r\nהוא הנהן והסתלק\r\n.\r\nצליל ריסוק נשמע והיא הרימה את ראשה בבהלה\r\n.\r\nמחלון הדירה שמול המקלט נזרק בקבוק והתנפץ לרסיסים על המדרכה\r\n,\r\nורק בנס חמקו הילדים משברי הזכוכית\r\n.\r\nאחת הנשים\r\n,\r\nאַלמָז שמה\r\n,\r\nאישה שהכירה ממתקן הכליאה\r\n,\r\nקמה ממקומה\r\n,\r\nרצה לפח הזבל והוציאה מתוכו שקית אשפה והשליכה אותו בכוח לחלון שממנו נזרק הבקבוק\r\n.\r\nפניו הסמוקים של גבר שעיניו מימיות הגיחו מהחלון\r\n.\r\nהוא צעק משהו\r\n.\r\nכנראה קילל\r\n.\r\nאַלמָז התעלמה ממנו\r\n,\r\nאספה את כבסיה היבשים מחבל הכביסה שנקשר ברישול לסורגי החלונות ונכנסה למקלט\r\n.\r\nאשת השגריר ניגשה לנשים\r\n.\r\n\"\r\nשלום\r\n,\"\r\nאמרה\r\n.\r\nהן לא ענו על ברכתה\r\n.\r\nאחת מהן פנתה אליה\r\n. \"\r\nאת שמת את התיק שלך בחדר שלי\r\n?\"\r\n\"\r\nאני חדשה\r\n,\"\r\nאמרה\r\n, \"\r\nושלחו אותי לכאן\r\n.\"\r\n\"\r\nאת שמת את התיק שלך אצלי בחדר\r\n?\"\r\nחזרה האישה על שאלתה\r\n.\r\n\"\r\nכן\r\n,\"\r\nענתה\r\n, \"\r\nהיו לי סידורים\r\n.\"\r\n\"\r\nאין מקום בחדר שלי\r\n,\"\r\nאמרה האישה\r\n. \"\r\nחדשות ישנות במסדרון עד שמתפנה חדר\r\n.\"\r\n\"\r\nלא אהיה פה הרבה זמן\r\n,\"\r\nאמרה אשת השגריר\r\n.\r\nהנשים פרצו בצחוק לגלגני\r\n.\r\nהיא התעלמה מצחוקן וכרעה ליד האישה\r\n.\r\n\"\r\nאפשר לדבר רגע לבד\r\n?\"\r\nהאישה הביטה בה בחשדנות ובחוסר רצון מופגן\r\n,\r\nאך השמועה על השטרות הנשלפים מארנקה של אשת השגריר כבר עשתה לה כנפיים\r\n,\r\nוהיא קמה בכבדות והלכה אליה\r\n.\r\nאשת השגריר כבר התרחקה מעט מקבוצת הנשים\r\n.\r\n\"\r\nחמש מאות שקל אני נותנת לך לחודש תמורת החדר\r\n.\"\r\nהאישה\r\n,\r\nשלא ציפתה לכך\r\n,\r\nהוכתה בתדהמה\r\n.\r\nחמש מאות שקלים הם סכום נכבד מאוד\r\n,\r\nרבע ממשכורתה החודשית\r\n.\r\n\"\r\nואיפה אני אגור עם הילדים\r\n?\"\r\nשאלה מיד כשהתעשתה\r\n.\r\n\"\r\nבמסדרון\r\n,\"\r\nענתה אשת השגריר\r\n.\r\n\"\r\nשמונה מאות\r\n,\"\r\nאמרה האישה\r\n, \"\r\nורק לחודש\r\n.\"\r\n\"\r\nבסדר\r\n,\"\r\nענתה אשת השגריר\r\n, \"\r\nותפנו את החדר עכשיו\r\n.\"\r\n\"\r\nתשלמי לי בפנים\r\n,\"\r\nאמרה האישה ונכנסה למקלט\r\n.\r\nאשת השגריר צעדה בעקבותיה\r\n,\r\nמלווה במבטיהן הסקרניים של הנשים\r\n.\r\nבחדר הושיטה האישה את ידה\r\n.\r\nאשת השגריר נתנה לה את השטרות\r\n,\r\nובן\r\n-\r\nרגע נעלמו בין קפלי שמלתה\r\n.\r\nהאישה צררה את בגדיה ואת בגדי ילדיה ויצאה מהחדר\r\n.\r\nאשת השגריר מיהרה והכניסה את הצעצועים לתוך ארגז והורידה את הסדינים מהמיטות\r\n.\r\nהאישה חזרה\r\n,\r\nהביטה בעוינות אל המזרנים הקירחים\r\n,\r\nשלפה את אחד הסדינים והניחה אותו בחזרה על מיטת היחיד\r\n.\r\n\"\r\nיודית לא באה אתנו\r\n,\"\r\nאמרה האישה\r\n.\r\nאשת השגריר הופתעה\r\n.\r\n\"\r\nשילמתי לך על כולכם\r\n,\"\r\nאמרה בחריפות\r\n.\r\n\"\r\nשילמת עלי ועל הילדים\r\n.\r\nיודית תחזור אחר כך\r\n,\r\nואת תעשי אתה מה שאת רוצה\r\n.\"\r\nלאחר כרבע שעה היה החדר ריק מחפצי האישה וילדיה\r\n.\r\nאשת השגריר הרהרה בעסקה שעשתה זה עתה – שמונה מאות שקלים תמורת חודש בחדר עלוב עם דיירת משנה\r\n.\r\nהיא תהתה בלבה כמה תצטרך לשלם ליודית זו כדי להיפטר גם ממנה\r\n.\r\nהיא פשטה את שמלתה\r\n,\r\nהשילה את נעלי העקב והוציאה מהתיק את חליפת הספורט והחלה לנקות את החדר\r\n.\r\nשעתים שלמות מירקה\r\n,\r\nהבריקה וצחצחה את הרצפה\r\n,\r\nניערה את המזרנים\r\n,\r\nתלתה וילון חדש ולבן במקום הסמרטוט\r\n,\r\nקרצפה את הקירות באקונומיקה\r\n,\r\nניקתה את המקרר הקטן\r\n,\r\nהבריקה את השירותים\r\n,\r\nסידרה את כלי האוכל בארגז קטן תחת מיטתה\r\n,\r\nוכשסיימה הוציאה את בקבוק התרסיס נגד חרקים וריססה בקפדנות את החדר\r\n.\r\nהאדים הרעילים התפשטו בתוכו\r\n,\r\nוהיא יצאה ונעלה את הדלת\r\n,\r\nטמנה את המפתח בארנקה ויצאה אל המסדרון\r\n.\r\nמעבר לדלתות המוגפות ישבו המשפחות הקטנות ואכלו\r\n.\r\nריח של בשר מטוגן בשמן זול מעורבב בריח עשן עלה ממחתות הגחלים שבערו בחדרים וגרם לה בחילה\r\n.\r\nהיא מיהרה החוצה ונתקלה בנער שנכנס למקלט במרוצה\r\n.\r\nהיא חשה כאב חד בבטנה\r\n.\r\n\"\r\nתיזהר\r\n,\"\r\nצרחה\r\n.\r\nהוא ענה בעברית\r\n.\r\nהיא לא הבינה אותו\r\n,\r\nאך עיניו הבוערות הבהירו לה שהמילים שנאמרו לא היו יפות\r\n.\r\n\"\r\nחוצפן\r\n,\"\r\nאמרה וסטרה לו\r\n.\r\nהנער צווח ודלת החדר הסמוכה נפתחה בחבטה\r\n.\r\nאישה רעת מבט שעטה לעברה\r\n. \"\r\nמה עשית לבן שלי\r\n?\"\r\nצווחה\r\n.\r\n\"\r\nהוא הכאיב לי\r\n,\"\r\nאמרה אשת השגריר\r\n, \"\r\nוהתחצף אלי\r\n.\"\r\nהסטירה שנחתה על לחייה השאירה אותה המומה ומושפלת\r\n.\r\nהנער צחק בקול\r\n.\r\nאמו הדפה אותו בגסות לחדרם ואמרה\r\n: \"\r\nשלא תעזי לגעת בילדים שלי\r\n,\"\r\nוטרקה את הדלת אחריה\r\n.\r\nהיא נאבקה בדמעות\r\n,\r\nים של דמעות היה לה עכשיו בתוכה ובקושי נסכר בגרונה\r\n. \"\r\nלא לבכות\r\n!\"\r\nמלמלה לעצמה\r\n,\r\nלא לתת להם את העונג\r\n.\r\nהיא התיישבה על המדרכה בחוץ והביטה בשעונה\r\n.\r\nהשעה בפריז היתה כעת תשע ועשרים\r\n.\r\nבעוד שעה קלה יחלו חיי הלילה\r\n,\r\nאותן שעות מופלאות שבהן נהגה לצאת לרקוד או ללכת לקולנוע – חיבה עזה שמרה בלבה לסרטיו של ארנסט לוביץ\r\n',\r\nשהוקרנו מדי ערב בבית הקולנוע הקטן ליד האודאון\r\n.\r\nJe te retrouverais Paris,\",\"1\r\n1\r\nמלמלה בינה לבין עצמה\r\nJe te retrouverais\",.\"\r\nגברים צעירים התקבצו ברחוב הקטן\r\n,\r\nמחכים לשיירי ארוחות הערב המשפחתיות שיינתנו להם אחרי שהילדים יסיימו את חלקם\r\n.\r\nגברים יתומים\r\n,\r\nנמלטים\r\n,\r\nשאמותיהם נשארו מאחור\r\n,\r\nנמשכו אל נשות המקלט הבודדות\r\n,\r\nולא היתה בה חמלה גם כלפיהם\r\n.\r\nהיא ידעה שרק החזקים מתוכם ישרדו\r\n,\r\nהעצלים והחלשים ייעלמו כלא היו בעיר הגדולה\r\n.\r\nלאחר שעה קלה חזרה לחדרה\r\n.\r\nהתרסיס הרעיל שקע\r\n,\r\nוהיא טאטאה את גופות המקקים והשליכה אותם לפח האשפה\r\n.\r\nהיא נעלה את הדלת\r\n,\r\nלבשה את כתונת הלילה הלילכית שהיתה כשריון מפני העליבות שסביבה\r\n,\r\nכיוונה את השעון המעורר במכשיר הנייד לשעה שמונה\r\n,\r\nכיבתה את האור ועצמה את עיניה\r\n.\r\nכעבור כשעתיים התעוררה מדפיקות על דלת חדרה\r\n.\r\nהמומה משינה קמה ופתחה את הדלת\r\n.\r\nבחורה צעירה ארוכת איברים\r\n,\r\nשבטנה המעוגלת העידה על הריונה\r\n,\r\nעמדה מולה\r\n.\r\n\"\r\nשלום\r\n,\"\r\nאמרה הצעירה בקול רך\r\n, \"\r\nמי את\r\n?\"\r\n\"\r\nמי את\r\n?\"\r\nשאלה אשת השגריר\r\n.\r\n\"\r\nאני יודית\r\n,\"\r\nהשיבה הצעירה\r\n. \"\r\nוזה החדר שלי\r\n.\"\r\nבקולה לא היתה תוקפנות או גסות\r\n,\r\nהיא קבעה עובדה ותו לא\r\n.\r\n\"\r\nכבר לא\r\n!\"\r\nאמרה אשת השגריר\r\n, \"\r\nעכשיו זה החדר שלי\r\n.\"\r\n\"\r\nאיפה בית\r\n-\r\nלחם והילדים\r\n?\"\r\nשאלה יודית\r\n.\r\n\"\r\nישנים במסדרון\r\n,\"\r\nאמרה אשת השגריר\r\n, \"\r\nקניתי ממנה את החדר לחודש\r\n.\"\r\nיודית נכנסה פנימה והתיישבה על מיטתה\r\n.\r\n\"\r\nכמה את רוצה על המיטה שלך\r\n?\"\r\nשאלה אשת השגריר\r\n.\r\n\"\r\nהמיטה לא למכירה\r\n,\"\r\nאמרה יודית\r\n.\r\n\"\r\nמאתיים שקל\r\n?\"\r\nניסתה אשת השגריר\r\n.\r\n\"\r\nלא תודה\r\n,\"\r\nיודית השיבה בנימוס\r\n.\r\n\"\r\nשלוש מאות\r\n?\"\r\nהתעקשה אשת השגריר\r\n.\r\n\"\r\nלא תודה\r\n,\"\r\nאמרה יודית\r\n, \"\r\nאת מבינה\r\n,\"\r\nהוסיפה\r\n, \"\r\nאני בהיריון ועובדת קשה מאוד\r\n,\r\nבלילה אני חייבת לישון טוב ובמסדרון מפריעים כל הזמן\r\n.\"\r\nמאופן דיבורה ומבטאה הסיקה אשת השגריר שיודית הגיעה מהכפרים בדרום ושהיא אינה אישה משכילה\r\n,\r\nספק אם היא בכלל יודעת לקרוא ולכתוב\r\n.\r\n\"\r\nאני חייבת להיות לבד\r\n!\"\r\nאמרה אשת השגריר\r\n.\r\n\"\r\nסליחה שאני מפריעה\r\n,\"\r\nלחשה יודית\r\n, \"\r\nאבל אני מאוד עייפה עכשיו\r\n.\"\r\nהיא פשטה את מעילה ונכנסה לחדר האמבטיה\r\n.\r\nאשת השגריר העייפה החליטה לדחות את המאבק ביודית למחר ועצמה שוב את עיניה\r\n.\r\nהמים הזורמים הקשו עליה להירדם\r\n,\r\nוהיא חיכתה בזעם עד שיודית תגמור להתרחץ\r\n.\r\nאחרי שיצאה מחדר האמבטיה בחולצת טריקו שחורה ענקית\r\n,\r\nעלתה על מיטתה ונשכבה על גבה ומבטה נתלה בתקרה\r\n.\r\n\"\r\nנקי מאוד השירותים\r\n,\"\r\nאמרה יודית\r\n, \"\r\nלילה טוב\r\n.\"\r\nאשת השגריר העמידה פני ישנה ולא ענתה\r\n.\r\nכשעתיים אחר כך התעוררה מבכייה החרישי של יודית\r\n.\r\nהיא חיכתה בסבלנות כמה דקות והבכי לא פסק\r\n,\r\nואז ביקשה מיודית להיות בשקט\r\n,\r\nכי גם היא עייפה מאוד\r\n.\r\n\"\r\nסלחי לי\r\n,\"\r\nאמרה יודית וניגבה את דמעותיה\r\n. \"\r\nהעניין הוא שאני בחודש החמישי ואסור לי ללדת את הילד הזה\r\n...\r\nאסור לי\r\n...\r\nוהם לא מסכימים פה לעשות לי הפלה\r\n.\"\r\n\"\r\nלא שמעת על אמצעי מניעה\r\n?\"\r\nשאלה אשת השגריר ברשעות\r\n.\r\n\"\r\nהוא לא שאל אותי\r\n,\"\r\nענתה יודית בשקט וכתפיה רטטו בבכי כבוש\r\n.\r\nאשת השגריר יכלה להושיט את ידה ולרפרף באצבעותיה על כתפה של יודית ולהציע לה את חמלתה\r\n.\r\nאבל היא אמרה\r\n, \"\r\nהיית צריכה לחשוב על זה קודם\r\n,\"\r\nסובבה את גבה וכיסתה את ראשה בשמיכה\r\n.\r\nבבוקר כשהתעוררה\r\n,\r\nיודית לא היתה בחדר וכל חפציה נעלמו\r\n.\r\nחרדה תקפה את אשת השגריר\r\n,\r\nומיד התכופפה והציצה תחת מיטתה\r\n,\r\nורק כשראתה שהתיק היקר עדיין במקומו ודבר לא חסר בו נשמה לרווחה\r\n.\r\nהיא פשטה את כותונתה ופנתה להתרחץ\r\n.\r\nזרזיפי המים הקפואים ננעצו בגופה כחרבות\r\n.\r\nנשימתה נעתקה והיא נרתעה לאחור וכמעט החליקה\r\n.\r\nאחוזת בהלה לפתה את הדלת וייצבה את גופה העירום הרועד מקור\r\n.\r\nהיא קיללה את המקום הארור הזה ואת העולם כולו\r\n,\r\nועברו כמה רגעים עד שאזרה אומץ\r\n,\r\nעצרה את נשימתה ונכנסה למים הקרים\r\n.\r\nבחיפזון חפפה את שערה\r\n,\r\nסיבנה את גופה ונמלטה מן המקלחת\r\n.\r\nשעה ארוכה ישבה על מיטתה עטופה בשמיכה\r\n,\r\nעד שהחזירה לגופה הרועד את חומו\r\n.\r\nלאחר שהתאוששה בחרה את השמלה השחורה הקטנה שחושפת את רגליה היפות\r\n,\r\nנעלה נעלי ערב גבוהות עקב\r\n,\r\nעטתה על עצמה צעיף אופנתי\r\n,\r\nהתאפרה קלות\r\n,\r\nהניחה את בגדיה על המיטה מקופלים בקפידה והתיזה על עצמה מעט מהבושם היקר\r\n.\r\nבאמרת שמלתה שפשפה את האות\r\nG\r\nהמוזהבת שעל התיק עד שזהרה\r\n,\r\nתלתה אותו על כתפה ויצאה לדרכה\r\n.\r\nבחוץ היה קריר ועננים כבדים כיסו את השמים\r\n.\r\nהיא נשמה מלוא ריאותיה וראתה את מֶקוֹנַן יושב על הגדר שמול פתח המקלט ומחכה לה\r\n.\r\n\"\r\nבוקר טוב\r\n,\"\r\nאמרה\r\n.\r\nהוא חייך\r\n.\r\n\"\r\nלווה אותי לכאן\r\n,\"\r\nציוותה והראתה לו את כתובת בית הקפה שרשמה על הפתק\r\n.\r\nמֶקוֹנַן לקח את הפתק ועיין בו\r\n.\r\n\"\r\nאני לא יודע לקרוא\r\n,\"\r\nאמר בביישנות\r\n.\r\n\"\r\nאלוהים\r\n,\"\r\nמלמלה לעצמה\r\n, \"\r\nאיזה אידיוט\r\n.\"\r\nהיא חטפה את הפתק ויצאה לדרכה\r\n.\r\nבדרכה עצרה בחנות מכשירי הטלפון הניידים ונכנסה\r\n. \"\r\nבונז\r\n'\r\nור\r\n,\"\r\nאמרה\r\n.\r\nהמוכר חייך\r\n.\r\nהיא ביקשה ממנו באנגלית שיסביר לה איך מגיעים לכתובת שרשמה\r\n.\r\n\"\r\nאת לא כמו כולם שם\r\n,\"\r\nאמר\r\n.\r\nהיא חייכה\r\n,\r\nמוחמאת\r\n.\r\n\"\r\nזה לא שיש לי משהו נגד כושים\r\n,\"\r\nאמר לה\r\n, \"\r\nאבל האנשים האלו\r\n,\r\nבאמת פרימיטיביים\r\n.\"\r\nלא נשאר לה אלא להסכים אתו\r\n.\r\nהוא הסביר לה שיהיה עליה ללכת לאורך הרחוב עד שתגיע לתחנה המרכזית הישנה\r\n,\r\nושם תמצא אוטובוס מספר\r\n5\r\nוהוא ייקח אותה עד הכתובת שעל הפתק\r\n.\r\nהיא חייכה\r\n,\r\nהודתה לו ופנתה לצאת\r\n. \"\r\nהיי\r\n,\"\r\nאמר ותפס אותה בזרועה\r\n.\r\nהיא נבהלה והסתובבה אליו וראתה את מבטו העוגב\r\n.\r\n\"\r\nלמה שלא תבואי אלי בערב ונלך לאכול משהו\r\n?\"\r\nשאל\r\n.\r\n\"\r\nנראה\r\n,\"\r\nאמרה\r\n,\r\nחילצה את ידה מאחיזתו וחמקה החוצה\r\n.\r\nהיא עלתה לאוטובוס ונתנה לנהג שטר של חמישים שקלים\r\n.\r\nהוא החזיר לה עודף והיא התיישבה וספרה את הכסף שנשאר לה – מאה ארבעים וארבעה שקלים ועשרים אגורות\r\n.\r\nאבל היא לא דאגה\r\n,\r\nתכף תפגוש את ד\r\n\"\r\nר לב והכול יהיה בסדר\r\n.\r\nהעיר חלפה על פניה\r\n.\r\nהיא לא ראתה בה הדר או יופי\r\n.\r\nהיכן הם בנייניה העתיקים של פריז\r\n?\r\nהיכן כנסיותיה היפהפיות\r\n?\r\nשדרותיה הרחבות\r\n?\r\nוהנהר היכן הוא\r\n?\r\nהיכן היא\r\n,\r\nואיך הגיעה לכאן\r\n.\r\nכפי שהבטיח בעל חנות הפלאפונים\r\n,\r\nהיה בית הקפה ממש מול תחנה האוטובוס\r\n.\r\nהרופאה עוד לא הגיעה\r\n,\r\nוהיא התיישבה אל שולחן צדדי והזמינה לעצמה קפוצ\r\n'\r\nינו וקרואסון\r\n.\r\nהשמש בקעה מבעד לעננים והיא הביטה בעוברים ושבים הממהרים לעבודתם ודמיינה לעצמה את חייהם בארץ הזאת\r\n.\r\nצלילי שפתם נשמעו לה חורקניים ונוקשים\r\n,\r\nושפת גופם נראתה פרועה\r\n.\r\nמשהותה הארוכה בקרב דיפלומטים ידעה דבר או שניים על מדינת היהודים וחלקה עם בעלה את הערצתו לתושביה\r\n,\r\nשעל אף כל אסונותיהם גררו עצמם הנה מכל קצות תבל והחיו את שפתם והכו באויביהם\r\n.\r\nאיפה הם\r\n,\r\nואיפה אנחנו\r\n,\r\nחשבה בלבה\r\n.\r\nלהם היתה השכלה\r\n,\r\nוחינוך\r\n,\r\nורצון ברזל\r\n,\r\nואנחנו בורים\r\n,\r\nעילגים ועצלים\r\n.\r\nלהפתעתה היה הקפה טעים מאוד והקרואסון טרי ופריך\r\n,\r\nובעודה מתענגת על ארוחת הבוקר הקטנה שלה ראתה את הרופאה חוצה את הכביש מתנשפת\r\n,\r\nוחזה הגדול עולה ויורד\r\n.\r\nאשת השגריר קמה לכבודה\r\n,\r\nוהרופאה חיבקה אותה בחום\r\n.\r\n\"\r\nאני מתה לקפה\r\n,\"\r\nאמרה\r\n, \"\r\nעשרים דקות יש לי\r\n,\"\r\nנאנחה\r\n, \"\r\nפגישות ופגישות ועוד פגישות\r\n.\"\r\nהיא הציתה סיגריה וסקרה את אשת השגריר\r\n. \"\r\nאת נראית נפלא\r\n,\"\r\nאמרה\r\n.\r\n\"\r\nתודה\r\n,\"\r\nחייכה אשת השגריר\r\n, \"\r\nאני מסתדרת\r\n.\"\r\nהקפה הגיע והרופאה לגמה אותו בגמיעות גדולות וקולניות\r\n.\r\n\"\r\nתקשיבי\r\n,\r\nהשגתי לך עבודה\r\n,\r\nאיש נפלא עובד באו\r\n\"\r\nם\r\n,\r\nמתרוצץ בכל העולם\r\n,\r\nבן אדם נהדר\r\n,\r\nדיברתי אתו והוא שמח מאוד\r\n,\r\nאמרתי לו שיהיה חייב לדאוג לך לביטוח רפואי והוא הבטיח שכך יעשה\r\n...\r\nהנה\r\n,\r\nתרשמי את המספר\r\n,\"\r\nאמרה הרופאה והכתיבה לה את המספר\r\n. \"\r\nקוראים לו דניאל\r\n.\"\r\nהנייד של הרופאה צלצל והיא ענתה מיד\r\n. \"\r\nשיחה דחופה\r\n,\"\r\nלחשה לאשת השגריר\r\n,\r\nובתוך כך כבר קמה והרימה את תיקה ונופפה לאשת השגריר\r\n. \"\r\nבהצלחה\r\n,\r\nחומד\r\n,\"\r\nלחשה ונעלמה במורד הרחוב בלי ששילמה על הקפה שלה\r\n.\r\nאשת השגריר נאנחה בסיפוק\r\n,\r\nומיהרה להתקשר למספר שנתנה לה הרופאה\r\n.\r\nלאחר שלושה צלצולים ענה לה גבר\r\n,\r\nוקולו היה נעים ונמרץ\r\n.\r\n\"\r\nבוקר טוב\r\n,\"\r\nאמרה אשת השגריר באנגלית מושלמת\r\n, \"\r\nד\r\n\"\r\nר לב הפנתה אותי אליך בקשר לעבודה\r\n...\"\r\n\"\r\nאה\r\n...\r\nכן\r\n...\r\nבטח\r\n...\"\r\nאמר האיש וקולו עלץ\r\n.\r\nהיא שמחה לגלות שגם האנגלית שלו טובה מאוד\r\n.\r\n\"\r\nיופי שהתקשרת\r\n...\r\nמצוין ממש\r\n...\r\nאולי תקפצי עכשיו ונדבר\r\n?\"\r\n\"\r\nעכשיו\r\n?\"\r\n\"\r\nאם יש לך פנאי כמובן\r\n,\"\r\nאמר\r\n, \"\r\nאם לא\r\n...\"\r\n\"\r\nיש יש\r\n,\r\nבטח שיש\r\n,\"\r\nאמרה וצחקה\r\n.\r\n\"\r\nנפלא\r\n,\"\r\nאמר והכתיב לה את כתובתו\r\n.\r\n\"\r\nאיפה זה\r\n?\"\r\nשאלה במבוכה\r\n, \"\r\nאני חדשה בעיר ולא מכירה כלום\r\n.\"\r\n\"\r\nלמה שלא תיקחי מונית\r\n?\"\r\nשאל\r\n, \"\r\nכך תגיעי מהר ולא תסתבכי\r\n.\"\r\nמאה ארבעים וארבעה שקלים ועשרים אגורות פחות שני קפה קרואסון ומונית\r\n,\r\nמי יודע כמה יישאר לה\r\n?\r\n\"\r\nאני צריך לצאת עוד שעה\r\n,\"\r\nאמר וקטע את מחשבותיה\r\n.\r\nלעזאזל\r\n,\r\nאמרה לעצמה\r\n,\r\nזו ההזדמנות שלי\r\n. \"\r\nאגיע מיד\r\n,\"\r\nאמרה\r\n.\r\nהיא שילמה שלושים ושמונה שקלים על ארוחת הבוקר הקטנה שלה\r\n,\r\nעצרה מונית והראתה לנהג את הכתובת\r\n.\r\nהוא הפעיל את המונה והם יצאו לדרכם\r\n.\r\nאשת השגריר התערסלה בנעימות במושבה ותיקנה את האיפור\r\n.\r\nכשהתבוננה במראה גילתה שהיא מחייכת\r\n.\r\nהמספרים על המונה דהרו מעלה\r\n,\r\nועמדו כעת על ארבעים ושניים שקלים\r\n.\r\n\"\r\nאנחנו קרובים\r\n?\"\r\nשאלה\r\n.\r\n\"\r\nעשר דקות\r\n,\"\r\nענה\r\n.\r\nהיא הביטה החוצה וראתה שהבניינים הגבוהים התחלפו בווילות רחבות ידיים וברחובות צרים ומוצלים\r\n.\r\nמכוניות יקרות חנו לפני חזיתות הבתים\r\n,\r\nנשים חטובות בחליפות עסקים יקרות דחפו עגלות תינוקות\r\n,\r\nוגברים בבגדי ספורט רצו בצדי הדרך\r\n.\r\nהמונה הראה חמישים וארבעה שקלים ושלושים אגורות\r\n,\r\nוהם המשיכו בדרכם\r\n.\r\nכמה דקות אחר כך נעצרה המונית לפני וילה ענקית מוקפת חומת לבנים\r\n.\r\n\"\r\nשישים ואחד שקל\r\n,\"\r\nאמר הנהג\r\n.\r\nהיא הושיטה לו את השטר האחרון שהיה בארנקה\r\n,\r\nקיבלה את העודף ויצאה\r\n.\r\nהיא ניגשה אל שער הברזל\r\n,\r\nגילתה את הכפתור הקטן של האינטרקום\r\n,\r\nהחליקה בידה על שמלתה ולחצה על הכפתור\r\n.\r\nעבר רגע ארוך עד שבקע מהרמקול קולו הנעים\r\n.\r\n\"\r\nבוקר טוב\r\n,\"\r\nאמרה\r\n, \"\r\nזו אני\r\n.\"\r\n\"\r\nיופי\r\n, \"\r\nאמר\r\n, \"\r\nיופי\r\n.\"\r\nזמזום בקע מהרמקול הקטן\r\n. \"\r\nכנסי\r\n.\"\r\nהיא חצתה ערוגת ורדים ודשא מטופח\r\n,\r\nולפני שהספיקה לצלצל\r\n,\r\nהדלת נפתחה בתנופה\r\n.\r\nמולה עמד גבר חסון ונאה בחלוק לבן\r\n,\r\nוקצף גילוח על לחיו השמאלית\r\n.\r\nהוא חייך\r\n.\r\n\"\r\nבוקר טוב\r\n,\r\nכנסי\r\n.\"\r\nהיא נכנסה פנימה\r\n. \"\r\nחכי לי אני כבר מתלבש וחוזר\r\n,\"\r\nאמר\r\n.\r\nהוא עלה במדרגות בתנופה ונעלם\r\n.\r\nהחלונות הרחבים שפנו לגן שפכו פנימה אור נעים\r\n,\r\nחלבי\r\n.\r\nהיא סקרה את הבית המרווח והמאובזר\r\n,\r\nשהעיד על מצבו הכלכלי האיתן של בעליו\r\n:\r\nספות עור יקרות\r\n,\r\nשולחן אוכל מהודר מעץ משובח\r\n,\r\nתמונות מקוריות על הקירות\r\n,\r\nשטיחים פרסיים על הרצפה\r\n.\r\nבמבט נוסף הבחינה בערמת הכלים שבכיור\r\n,\r\nבמאפרות הגדושות\r\n,\r\nבבגדים המושלכים ליד הספה ובשכבת האבק הדקיקה המכסה את הרהיטים\r\n.\r\nאין פה אישה וילדים\r\n,\r\nהרהרה\r\n,\r\nגבר בודד\r\n,\r\nועשיר\r\n.\r\n\"\r\nושוב בוקר טוב\r\n,\"\r\nאמר בעליזות\r\n.\r\nהוא לבש חליפה משובחת\r\n,\r\nפניו היו מגולחים למשעי וריח נעים של אפטר שייב יקר נדף ממנו\r\n.\r\n\"\r\nקפה\r\n?\"\r\nשאל\r\n.\r\n\"\r\nכבר שתיתי\r\n,\"\r\nענתה\r\n. \"\r\nתודה\r\n.\"\r\nהוא הכין לעצמו כוס קפה במכונת האספרסו\r\n,\r\nהזמין אותה לשבת והתיישב מולה\r\n.\r\n\"\r\nכפי שבוודאי שמת לב\r\n,\"\r\nאמר בטון מתנצל\r\n, \"\r\nהבית לא נקי\r\n.\"\r\n\"\r\nזה לא ענייני\r\n,\"\r\nאמרה וחייכה\r\n.\r\n\"\r\nהתגרשתי לא מזמן\r\n,\"\r\nאמר\r\n, \"\r\nאין לנו ילדים\r\n.\"\r\n\"\r\nגם לי לא\r\n,\"\r\nאמרה\r\n.\r\n\"\r\nעוד יהיו לי\r\n,\"\r\nאמר וחייך\r\n, \"\r\nאחרת אמא שלי תהרוג אותי\r\n.\"\r\nהיא חייכה וחיכתה\r\n.\r\n\"\r\nאני רוצה לספר לך משהו\r\n,\"\r\nאמר לה ונראה לפתע נבוך\r\n. \"\r\nאבי יליד אוסטריה\r\n.\r\nכשנכנסו הנאצים נאלץ לברוח עם משפחתו\r\n.\r\nהם נתפסו והופרדו\r\n.\r\nשלוש שנים היה באושוויץ\r\n,\r\nוכשבאו הרוסים ושחררו את המחנה\r\n,\r\nהוא שקל ארבעים ושניים קילו והתחיל ללכת\r\n.\r\nשנה שלמה הלך עד שהגיע בחזרה אל בית הוריו בווינה וגילה שאף אחד לא נשאר בחיים מכל משפחתו\r\n.\r\nהוריו ושתי אחיותיו נרצחו\r\n.\"\r\nהיא הביטה בו\r\n.\r\nעיניו היו לחות\r\n,\r\nסנטרו רעד\r\n,\r\nוהיא הניחה יד מנחמת על כף ידו\r\n.\r\nהוא הביט בה והמשיך\r\n: \"\r\nאבא שלי גילה שהשכן שהלשין על משפחתו פלש לביתו והשתלט עליו\r\n.\r\nהוא פנה למשטרה\r\n,\r\nאבל השוטרים שנאו יהודים וזרקו אותו מהתחנה\r\n.\r\nאחרי חודשיים הגיע לארץ ישראל\r\n,\r\nושנה אחר כך כבר התגייס לצבא\r\n.\r\nהוא הצליח בחיים\r\n,\r\nאבא שלי\r\n,\r\nעשה הרבה כסף\r\n,\r\nהתחתן והוליד ילדים\r\n,\r\nאבל כל חייו נשארה בו נשמה של אדם בלי בית\r\n,\r\nפליט\r\n...\"\r\nהוא נתן למילים לשקוע\r\n,\r\nהיא חייכה אליו בעידוד\r\n,\r\nואז הוא הביט בה ואמר\r\n, \"\r\nולכן כשדוקטור לב שאלה אותי אם אוכל לעזור לך\r\n,\r\nשמחתי מאוד\r\n-\r\nמאוד\r\n...\"\r\n\"\r\nתודה\r\n,\"\r\nאמרה\r\n.\r\n\"\r\nכמה שעות נדמה לך שצריך\r\n?\"\r\nשאל\r\n.\r\nהיא לא הבינה את כוונתו\r\n.\r\n\"\r\nאני חשבתי על שני ושישי\r\n,\r\nחמש שעות בכל פעם\r\n,\r\nכולל רהיטים\r\n,\r\nשאיבת אבק\r\n,\r\nניקוי מרפסת הגן\r\n,\r\nכביסה וקיפול בגדים\r\n...\r\nמה את אומרת\r\n?\"\r\nמילותיו חדרו להכרתה כמטח יריות\r\n,\r\nעד שהבינה\r\n.\r\n\"\r\nחשבתי\r\n...\r\nחשבתי\r\n...\"\r\nמלמלה\r\n.\r\n\"\r\nאמרו לי שמשלמים ארבעים שקל לשעה\r\n,\r\nאבל אני אתן לך חמישים וביטוח רפואי וגם החזר נסיעות\r\n...\r\nדיברתי כבר עם חברה שלי\r\n,\r\nוהיא הבטיחה שתביא לך בגדים יפים וכמעט חדשים שהיא כבר לא לובשת\r\n,\r\nוכמובן תוכלי לעשות פה כביסה לעצמך אם צריך ולאכול כמה שבא לך\r\n...\"\r\nהוא חייך\r\n.\r\n\"\r\nתגידי\r\n,\r\nאת חושבת שאת יכולה להתחיל היום\r\n?\"\r\nהיא שתקה\r\n.\r\n\"\r\nנראה לך שתוכלי להתחיל היום\r\n?\"\r\nחזר על שאלתו\r\n.\r\nהיא קמה על רגליה והעיפה בו מבט חד\r\n. \"\r\nאני לא מנקה את החרא של אף אחד\r\n!\"\r\nאמרה ויצאה בטריקת דלת\r\n.\r\nמושפלת וזועפת נסעה במונית ועיניה לא משו מן המונה\r\n.\r\nהיו בארנקה רק ארבעים וחמישה שקלים\r\n,\r\nוכשהגיע המונה לסכום הזה ביקשה לרדת ואיכשהו עשתה את דרכה אל גינה לא מוכרת\r\n.\r\nשם התיישבה על ספסל והביטה בשעון\r\n.\r\nבפריז היתה השעה תשע וחמישה\r\n,\r\nוחברתה הטובה אינגריד\r\n,\r\nאשתו של שגריר שוודיה\r\n,\r\nמחכה לה בבית הקפה הסמוך\r\n.\r\nיחד תלכנה אחר כך לשוק הפשפשים – לאינגריד יש עין נפלאה לרהיטים עתיקים\r\n.\r\n\"\r\nאת החרא שלו רצה שאנקה\r\n,\"\r\nמלמלה לעצמה\r\n. \"\r\nאת החרא שלו\r\n.\"\r\nצווחות אושר של פעוטות נשמעו ממתקני השעשועים\r\n.\r\nגבר כהה עור גרר אחריו עגלת אשפה ומטאטא\r\n.\r\nהוא התיישב לידה\r\n.\r\n\"\r\nבוקר טוב\r\n,\"\r\nאמר לה בשפתם\r\n.\r\nהיא לא השיבה לו\r\n.\r\n\"\r\nעובדת בשכונה\r\n?\"\r\n\"\r\nאל תדבר אלי\r\n,\"\r\nאמרה בחדות\r\n, \"\r\nאני לא כמוך\r\n.\"\r\n\"\r\nמה אני\r\n?\"\r\nתהה\r\n.\r\n\"\r\nמשרת שלהם\r\n,\r\nזה מה שאתה\r\n.\"\r\n\"\r\nנכון\r\n,\"\r\nהסכים\r\n, \"\r\nככה זה\r\n.\r\nמאיפה את\r\n?\"\r\n\"\r\nאמרתי לא לדבר אלי\r\n.\"\r\nהוא נאנח לעצמו\r\n,\r\nהוציא תפוח ולעס בקולניות\r\n.\r\nהיא קמה והתרחקה מהספסל בצעדים כושלים\r\n.\r\nהיא הלכה במורד הרחוב השקט וחלפה על פני בית קפה שכונתי\r\n.\r\nאנשים ישבו שם\r\n,\r\nצחקקו וקראו עיתונים\r\n,\r\nדבר לא הטריד אותם\r\n.\r\nגבר כהה עור יצא מפתחו האחורי של בית הקפה\r\n,\r\nנושא בידיו שלושה שקי זבל\r\n.\r\nהוא הטיל אותם לעגלת האשפה והביט בה\r\n.\r\n\"\r\nשלום לך\r\n,\"\r\nאמר בשפתם\r\n.\r\n\"\r\nאת עובדת פה בשכונה\r\n?\"\r\nהיא לא ענתה לו\r\n.\r\n\"\r\nחכי רגע\r\n,\"\r\nאמר\r\n, \"\r\nאני יכול להוציא לך קפה או מיץ\r\n,\r\nבעל הבית נחמד\r\n.\"\r\n\"\r\nתסתום\r\n!\"\r\nצווחה\r\n, \"\r\nתסתמו כולכם\r\n...\"\r\nוהיא רצה ורצה במורד הרחוב\r\n,\r\nלבה הולם בקרבה וזיעה ניגרת במורד גווה\r\n.\r\nהיא חשה שעיניהם של בני עמה רודפות אחריה לכל מקום\r\n,\r\nמביטות בה מכל חרך וסדק\r\n,\r\nמהמטבחים\r\n,\r\nמחדרי השירותים\r\n,\r\nמאחורי פחי האשפה\r\n,\r\nמעל ערמות הכלים בכיורים\r\n,\r\nואינן נותנות לה מנוח\r\n. \"\r\nכמונו את\r\n,\"\r\nאומרות לה עיניהם האילמות\r\n, \"\r\nכמונו – פליטה\r\n.\" \"\r\nאשת שגריר אני\r\n!\"\r\nהיא צעקה לעברם\r\n, \"\r\nאשת שגריר\r\n!\r\nוהשעה כעת תשע וחצי ותכף אני ואינגריד נשתה קפה ברוּ דֶה\r\n.....\"\r\n\"\r\nאיזה רוּ דֶה\r\n...\"\r\nלעגו לה העיניים\r\n, \"\r\nמה יש לך את\r\n?\r\nאין יותר פריז אין פינוקים\r\n...\r\nאין כלום\r\n,\r\nאת כמונו\r\n...\r\nאת כמונו\r\n...\"\r\nהיא חשה שבגדיה בוערים על גופה וכולם רודפים אחריה\r\n,\r\nוכשסובבה את ראשה ראתה אותם\r\n,\r\nאת כולם ויודית בראשם\r\n,\r\nואחריה הפרארי המיניאטורית ונוהג בה הילד שחשב שהיא מלכה\r\n,\r\nואחריה מקונן ושני חבריו\r\n,\r\nואחריהם כל נשות המקלט\r\n,\r\nכבדות\r\n,\r\nמקועקעות ועניות\r\n,\r\nומעליהן מרחפים חבלי כביסה עמוסים ועננת הצחנה\r\n,\r\nוכל אלו דולקים אחריה והיא נמלטת\r\n,\r\nואם תרוץ מהר תספיק לקחת את המטרו ולהגיע לפגישה עם אינגריד והיום אולי תלכנה לאִיל סַן לוּאי – על גדת הסין יש ספסל אבן שהן אוהבות לשבת עליו מדי פעם וללקק גלידה\r\n,\r\nוהם יישארו כולם הרחק מאחוריה\r\n,\r\nזיכרון רע\r\n...\r\nסיוט\r\n...\r\nכי היא לא פליטה כמוהם\r\n,\r\nלא\r\n!\r\nהיא אשת השגריר ויש לה תיק של גוצ\r\n'\r\nי\r\n.\r\nהנהג שהגיח מעבר לפינה ראה בחטף אישה שחורה רצה\r\n,\r\nולא הספיק לבלום\r\n.\r\nהיא שכבה על גבה עירומה למחצה\r\n,\r\nהעננים נעו במהירות דרומה\r\n,\r\nרוח קלה נשבה\r\n.\r\nקרן שמש בודדה הבליחה לרגע ודגדגה את אפה\r\n,\r\nוהיא הרימה במאמץ רב את ידה הימנית והביטה בשעונה\r\n.\r\n1\r\nצרפתית\r\n: \"\r\nאני עוד אחזור אלייך\r\n,\r\nפריז\r\n.\"",
    "Author": "עלמה גניהר",
    "Language": "עברית"
}