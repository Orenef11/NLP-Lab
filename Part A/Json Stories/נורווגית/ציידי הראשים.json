{
    "Article-name": "ציידי הראשים",
    "Article-text": "ה מבוהל עד מוות.\n\tהוא עוטה שריון מגוּנָר אֵיֶה, החנות הוותיקה לבגדי גברים:\n\tחליפה של ארמֶנְגילְדוֹ זֶנְיֶה, חולצה בעבודת יד של בּוֹרֶלִי\n\tועניבה בצבע בורדו ועליה דוגמה של תאי זרע,\n\tניחשתי שהיא מתוצרת צֶ'רוּטי 1881.\n\tאבל לגבי הנעליים הייתי בטוח: עבודת יד של פֶרָגָמוֹ.\n\tלי עצמי היה זוג כזה.\n\tלפי המסמכים שלפני, ה מצויד בדיפלומה\n\tמבית הספר הגבוה למסחר בברגן עם ממוצע ציונים\n\tשל 80, קדנציה מטעם מפלגת הימין בפרלמנט הנורווגי, \n\tהסְטוּרְטִינְג, וסיפור הצלחה בן ארבע שנים כמנהל\n\tשל חברת תעשייה נורווגית בסדר גודל בינוני.\n\tואף על פי כן, יֶרֶמָיָאס לָנדֶר מבוהל עד מוות.\n\tשפתו העליונה היתה רטובה מזיעה.\n\tהוא הרים את כוס המים שהמזכירה שלי\n\tהניחה בינינו על השולחן הנמוך.\n\t\"הייתי רוצה...\" אמרתי, חייכתי. \n\tלא את החיוך הפתוח וגלוי הלב המזמין זר גמור לביתך\n\tוגורם לו להרגיש רצוי, לא את החיוך הלא–רציני. \n\tאלא את החיוך המנומס, החם–למחצה שלפי הספרות המקצועית\n\tמעיד על מקצועיותו של המראיין, האובייקטיביות\n\tשלו וגישתו האנליטית.\n\tחוסר המעורבות הרגשית של המראיין הוא–הוא\n\tשגורם ל לסמוך על הגינותו. \n\tולפיכך יידרש גם ה ־ לפי הספרות המקצועית ־ \n\tלמסור מידע יותר מפוכח ואובייקטיבי מאחר שניתנה לו תחושה שהעמדת פנים תתגלה, \n\tהגזמות ייחשפו ומשחקי טקטיקה יגררו עונש. \n\tאבל אני לא מחייך ככה בגלל הספרות מקצועית. \n\tאני שם זין על הספרות המקצועית, \n\tזאת ערימה מגובבת של שטויות שקיבלה אישור רשמי, \n\tואילו כל מה שאני צריך הוא דגם החקירה בן תשעת השלבים\n\tשל אינְבַּאוּ, רֵייד ובָּאקלי. לא, אני לא חייך מפני שאני כזה: \n\tמקצועי, אנליטי ומשוחרר ממעורבות רגשית.\n\tאני צייד ראשים. \n\tזה לא קשה במיוחד. \n\tאבל בתחום הזה אני המלך.\n\t\"הייתי רוצה,\" חזרתי ואמרתי.\n\t\"להמשיך ולשמוע ממך גם קצת על החיים שלך מחוץ לעבודה.\"\n\t\"יש כאלה?\" צחוקו היה גבוה בטון וחצי\n\tמכפי שצריך היה להיות.\n\tדרך אגב, כשאתה מספר מה שנקרא בדיחה יבשה\n\tבזמן ראיון עבודה, לא כדאי לצחוק ממנה בעצמך\n\tוגם לנעוץ מבט בשומע כדי לראות אם הבין.\n\t\"אני מקווה שכן,\" אמרתי, והצחוק שלו נהפך לכחכוח.\n\t\"אני חושב שהנהלת החברה הזאת שמה דגש על כך\n\tשלבוס החדש שלהם יהיו חיים מאוזנים. \n\tהם מחפשים מישהו שיישאר בתפקיד כמה שנים טובות, \n\tטיפוס של רץ למרחקים ארוכים שיודע\n\tלהתמודד בתבונה עם השלבים השונים במרוץ שלו. \n\tלא אחד שיישחק אחרי ארבע שנים.\"\n\tיֶרֶמָיָאס לָנדֶר הנהן ובלע עוד לגימה גדולה של מים.\n\tככל הנראה היה גבוה ממני בארבעה–עשר סנטימטרים\n\tומבוגר ממני בשלוש שנים. \n\tכלומר בן שלושים ושמונה. \n\tקצת צעיר בשביל התפקיד.\n\tוהוא ידע זאת, לכן צבע את שיער הצְדָעַיִם שלו\n\tבאפור כמעט בלתי–נראה. כבר ראיתי דברים כאלה.\n\tכבר ראיתי הכול. \n\tראיתי את ה שסבל מהזעה בידיים\n\tמסתיר סיד בכיס הז'קט הימני, ולוחץ את ידי\n\tבלחיצת היד היבשה והלבנה ביותר. \n\tגרונו של לנדר פלט צליל גרגור בלתי רצוני. \n\tרשמתי על גבי מדריך הראיון: בעל מוטיביציה. \n\tמונע על ידי הרצון למצוא פתרונות. \n\t\"אז אתה גר כאן באוסלו?\" שאלתי.\n\tהוא הנהן. \"בסְקֵייֶן.\" \n\t\"ונשוי ל...\" דיפדפתי במסמכים שלו\n\tולבשתי את הארשת המרוגזת,\n\tשגורמת למתמודדים להבין שאני מצפה מהם ליטול יוזמה.\n\t\"קָמילָה. אנחנו נשואים עשר שנים. \n\tשני ילדים. הם כבר הולכים לבית ספר.\"\n\t\"ואיך היית מאפיין את הנישואים?\" \n\tשאלתי בלי להרים את מבטי.\n\tנתתי לו שתי שניות ארוכות והמשכתי\n\tלפני שהספיק להתעשת ולענות: \"אתה חושב \n\tשאתם עדיין נשואים אחרי שש שנים שבהן בילית\n\tשני שלישים מזמן הערות שלך בעבודה?\"\n\tהרמתי את עיני. \n\tמבטו היה מבולבל כצפוי. \n\tלא הייתי עקבי.\n\tחיים מאוזנים. \n\tדרישה לביצועים. \n\tזה לא מתחבר. \n\tחלפו ארבע שניות בטרם השיב. \n\tשזה לפחות שנייה אחת יותר מדי: \"אני מקווה שכן.\"\n\tחיוך מיומן, בטוח בעצמו. \n\tאבל לא מיומן דיו. \n\tלא בשבילי. \n\tהוא הטה את מילותי נגדי והייתי רושם זאת כיתרון\n\tלו היתה כאן אירוניה מכוונת. \n\tלמרבה הצער, במקרה הזה זה היה רק חיקוי לא–מודע\n\tשל מילותיו של גבר הנתפס בעיניו כבעל מעמד גבוה משלו. \n\tדימוי עצמי נמוך, רשמתי.\n\tוהוא \"קיווה\", הוא לא ידע, לא ביטא כל חזון, \n\tלא קרא בכדור הבדולח, לא הראה שהוא מבין\n\tשדרישת המינימום מכל מנהל היא היכולת \n\tלתת רושם שהוא בעל חוש שישי.\n\tלא יודע לאלתר. \n\tלא יודע לנווט במצבים של תוהו ובוהו.\n\t\"היא עובדת?\"\n\t\"כן, במשרד עורכי דין במרכז העיר.\"\n\t\"תשע עד ארבע כל יום?\"\n\t\"כן.\"\n\t\"ומי נשאר בבית אם אחד מהילדים חולה?\"\n\t\"היא. אבל למרבה המזל ניקלָס ואָנְדֶרְס רק לעתים רחוקות...\"\n\t\"אז אין לכם עוזרת בית או מישהו שנמצא בבית בשעות היום?\"\n\tהוא היסס כפי שים מהססים\n\tכשאינם בטוחים איזו תשובה תועיל להם. \n\tאף על פי כן, למרבה האכזבה הם משקרים\n\tרק לעתים נדירות. \n\tיֶרֶמָיָאס לָנדֶר הניד בראשו.\n\t\"אתה נראה כמו מישהו ששומר על כושר, לנדר.\"\n\t\"כן, אני מתאמן בקביעות.\"\n\tשום היסוס הפעם. כולם יודעים שחברות\n\tרוצות מנהלים בכירים שלא חוטפים התקף לב\n\tבעלייה הראשונה.\n\t\"ריצה וסקי קרוס–קאנטרי, אולי?\"\n\t\"כן, כמובן. כל המשפחה אוהבת לעשות סקי בחיק הטבע.\n\t ויש לנו בקתת נופש בנוּרֶפְיֶל.\"\n\t\"הבנתי. ובטח גם כלב.\"\n\tהוא הניד בראשו.\n\t\"לא? אלרגיה?\"\n\tטלטול נמרץ בראש. אני רושם: נראה שחסר חוש הומור.\n\tלבסוף התרווחתי בכיסא והצמדתי את קצות\n\tאצבעותי אלה לאלה. מחווה יהירה ומוגזמת, כמובן. \n\tמה אני יכול להגיד? כזה אני.\n\t \"כמה היית אומר שווים המוניטין שלך, לנדר?\n\tואיך אתה מבטח אותם?\"\n\tהוא קימט את מצחו, שכבר היה מיוזע, \n\tוהתאמץ להבין את דבריי.\n\tשתי שניות, לבסוף אמר בהכנעה:\n\t\"מה זאת אומרת?\"\n\tנאנחתי כאילו השאלה מובנת מאליה. \n\tהבטתי סביבי כאילו אני מחפש אלגוריה פדגוגית שטרם עשיתי בה שימוש. \n\tוכמו תמיד, מצאתי אותה על הקיר.\n\t\"אתה מתעניין באמנות, לנדר?\"\n\t\"קצת. על כל פנים אשתי מתעניינת.\"\n\t\"גם שלי. אתה רואה את התמונה הזאת?\"\n\tהצבעתי על \"שרה מתפשטת\", תמונה מודפסת\n\tעל לָטֶקְס בגובה של יותר משני מטרים ובה נראית אישה\n\tבחצאית ירוקה מרימה סוודר אדום\n\tמעל ראשה בזרועות שלובות.\n\t\"מתנה מאשתי. לאמן קוראים ג'וליאן אוֹפִּי והתמונה שווה רבע מיליון קרונות. \n\tיש לך יצירת אמנות  בטווח המחירים הזה?\"\n\t\"כן, האמת שכן.\"\n\t\"מזל טוב. אפשר לראות עליה כמה היא שווה?\"\n\t\"מי יודע.\"\n\t\"כן, מי יודע. התמונה שתלויה שם מורכבת מכמה קווים,\n\tראשה של האישה הוא עיגול, אפס בלי פרצוף,\n\tוהצבעים מונוטוניים וללא טקסטורה. \n\tוהיא גם נוצרה באמצעות מחשב ואפשר להדפיס\n\tאותה במיליוני עותקים בלחיצת מקש אחת.\"\n\t\"בחיי.\"\n\t\"הדבר היחיד ־ ואני מתכוון באמת לדבר היחיד ־ \n\tשמעניק לתמונה ערך של רבע מיליון, \n\tהוא המוניטין של האמן. \n\tהשמועה על כך שהוא טוב, האמון של השוק בכך שהאיש גאון. \n\tכי קשה לשים את האצבע על הגאוני, \n\tאי אפשר לדעת בוודאות. \n\tככה זה גם עם מנהלים, לנדר.\"\n\t\"אני מבין. מוניטין. מדובר באמון שהמנהל מפיץ סביבו.\"\n\tרשמתי: לא אידיוט.\n\t\"זהו בדיוק,\" המשכתי. \"הכול תלוי במוניטין.\n\tלא רק שכרו של המנהל, אלא אפילו\n\tערך החברה בבורסה. \n\tאיזה מין יצירת אמנות יש ברשותך, ובכמה היא מוערכת?\"\n\t\"זאת ליתוגרפיה של אדוורד מונק.\n\t'סיכת הנוי'. אני לא יודע את המחיר, אבל...\"\n\tנופפתי בידי בקוצר רוח.\n\t\"בפעם האחרונה שהועמדה למכירה פומבית,\n\tמחירה היה בסביבות השלוש מאות וחמישים אלף,\" אמר.\n\t\"ואיך אתם שומרים על דבר הערך הזה מפני גניבות?\"\n\t\"יש לנו מערכת אזעקה טובה בבית,\" אמר.\n\t\"של טְרִיפּוֹלִיס. כולם בשכונה משתמשים בחברה הזאת.\"\n\t\"טריפוליס טובים, אבל יקרים, אני בעצמי לקוח שלהם,\"\n\tאמרתי. \"בערך שמונת אלפים בשנה. \n\tכמה השקעת באבטחת המוניטין האישיים שלך?\"\n\t\"מה זאת אומרת?\"\n\t\"עשרים אלף? עשרת אלפים? פחות?\"\n\tהוא משך בכתפיו.\n\t\"אפילו לא גרוש,\" אמרתי.\n\t\"יש לך כאן קורות חיים וקריירה ששווים פי עשרה\n\tמהתמונה שאתה מדבר עליה. \n\tלשנה. \n\tואף על פי כן אף אחד לא שומר עליהם, \n\tאף אחד לא מטפל בהם. \n\tמשום שאתה חושב שזה לא הכרחי. \n\tאתה חושב שבחברה שאתה מוביל\n\tהתוצאות שלך צריכות לדבר בעד עצמן, נכון?\"\n\tלנדר לא השיב.\n\t\"תשמע,\" אמרתי, רכנתי קדימה והנמכתי\n\tאת קולי כאילו אני עומד לחלוק עמו סוד.\n\t\"זה לא ככה. תוצאות הן תמונות של אוֹפּי: \n\tכמה ווים פשוטים בתוספת כמה אפסים בלי פרצוף. \n\tתמונות הן כלום, מוניטין הם הכול. \n\tוזה מה שיש לנו להציע.\"\n\t\"מוניטין?\"\n\t\"אתה יושב כאן מולי כאחד מתוך שישה ים\n\tטובים לתפקיד ניהול בכיר. \n\tאני לא חושב שתקבל אותו. \n\tכי אין לך מוניטין מתאימים בשביל תפקיד כזה.\"\n\tפיו נפער כאילו ביקש למחות. \n\tאבל מחאתו לא נשמעה. \n\tהטלתי את עצמי לאחור בכיסא גבה המשענת,\n\tשהשמיע חריקה.\n\t\"אלוהים אדירים, בן אדם, אתה הגשת ות\n\tלתפקיד הזה! \n\tהיית צריך לבקש מאיש קש שיזרוק לנו מילה עליך, \n\tוכשהיינו יוצרים איתך קשר היית מעמיד פנים שלא ידעת על זה. \n\tמנהל בכיר צריך לצוד, הוא לא צריך לבוא\n\tכשהוא כבר ירוי ומבותר.\" \n\tראיתי שלדברי היתה ההשפעה הרצויה. \n\tהוא היה נסער למדי. \n\tזה לא היה לפי מתכונת הראיון הרגילה, \n\tזה לא היה קוּטֶה, דיסְק או אחד מהשאלונים המטומטמים\n\tוחסרי התועלת האחרים שהומצאו על ידי פסיכולוגים פחות\n\tאו יותר חירשים ומומחים למשאבי אנוש שהיו\n\tנטולי משאבים בעצמם.\n\t\"אני מקווה שאשתך לא תתאכזב מדי כשתספר לה\n\tאת זה היום אחר הצהריים. שלא קיבלת את משרת החלומות. \n\tשגם השנה הקריירה שלך תהיה בהמתנה. כמו בשנה שעברה...\" \n\tהוא התפתל בכיסאו.\n\tקלעתי בול. כמובן. \n\tכי זו משנתו של רוֹגֶר בראון בפעולה;\n\tרוגר בראון, שבימים אלה ממש כוכבו דורך\n\tבשמי חברות ההשמה.\n\t\"בשנה... שעברה?\"\n\t\"כן, אני לא צודק? הגשת ות לתפקיד המנהל\n\tשל חברת דֶנְיָה. מיונז וממרח כבד, זה לא היית אתה?\"\n\t\"חשבתי שמידע כזה הוא חסוי,\" \n\tאמר יֶרֶמָיָאס לנדר בקול שקט וכנוע.\n\t\"והוא אכן חסוי. התפקיד שלי הוא לסקור את השטח.\n\tאז אני סוקר. בשיטות שעומדות לרשותי. \n\tטיפשי להגיש ות לתפקידים שלא תקבל, \n\tבייחוד במעמד שלך, לנדר.\"\n\t\"במעמד שלי?\"\n\t\"המסמכים שלך, הישגיך בעבודה, המבחנים והרושם האישי\n\tשאתה עושה עלי אומרים לי שיש לך מה שצריך. \n\tכל מה שחסר לך זה מוניטין. \n\tועמוד התווך בבניית מוניטין הוא אקסקלוסיביוּת. \n\tהגשת ות לתפקידים על ימין ועל שמאל\n\tפוגמת באקסקלוסיביוּת. \n\tאתה מנהל שלא מחפש אתגרים, אלא את האתגר. \n\tאת התפקיד האחד.\n\tואותו יגישו לך. \n\tעל מגש כסף.\"\n\t\"באמת?\" אמר והשתדל לעטות שוב את החיוך הנלבב והעקום.\n\t כבר לא היתה לו השפעה. \n\t\"אני רוצה שתעמוד לרשותנו. \n\tאל תגיש ויות נוספות.\n\tכשסוכנויות השמה אחרות יתקשרו אליך\n\tעם הצעות מפתות–לכאורה, תסרב. \n\tתדבק בנו. תהיה אקסקלוסיבי. \n\tתן לנו לבנות לך מוניטין.\n\tולשמור עליהם. \n\tתן לנו לעשות בשביל המוניטין שלך\n\tמה שטריפוליס עושים בשביל הבית שלך. \n\tבתוך שנתיים תבוא הביתה לאשתך \n\tעם תפקיד בכיר יותר מזה שאנחנו מדברים\n\tעליו עכשיו. וזאת הבטחה.\" \n\tיֶרֶמָיָאס לנדר העביר את אצבעו ואגודלו\n\tעל עצמות הלסת שלו, המגולחות למשעי.\n\t\"הממ. זה לוקח אותי לכיוון אחר ממה שחשבתי.\"\n\tהתבוסה הפכה אותו לרגוע יותר. \n\tרכנתי לעברו. \n\tפתחתי את זרועותי.\n\tהרמתי את כפות הידיים. \n\tחיפשתי את מבטו. \n\tמחקרים הוכיחו ששבעים ושמונה אחוזים\n\tמהרושם הראשוני בראיון מבוססים\n\tעל שפת הגוף ורק שמונה אחוז על התוכן. \n\tהשאר נוגע לבגדים, ריח פה ובתי השחי, למה שתלוי אצלך על הקירות. \n\tלי היתה שפת גוף נפלאה. \n\tוברגע זה היא ביטאה פתיחוּת ואמון. \n\tסוף סוף הזמנתי אותו, סוף סוף הרגיש רצוי.\n\t\"תקשיב, לנדר. יושב ראש הוועד המנהל\n\tוהכלכלן הראשי של הלקוח יבואו הנה מחר \n\tלפגוש את אחד הים. \n\tאני רוצה שיפגשו גם אותך. \n\tשעה שתים–עשרה, נוח לך?\"\n\t\"מצוין.\" הוא ענה בלי להעמיד פנים\n\tשהוא צריך לבדוק ביומן. \n\tמיד חיבבתי אותו יותר. \n\t\"אני רוצה שתקשיב טוב למה שיש להם\n\tלומר ואחר כך תסביר בנימוס מדוע\n\tאתה כבר לא מעוניין במשרה, \n\tתגיד שזה לא האתגר שאתה מחפש\n\tותאחל להם בהצלחה.\"\n\tיֶרֶמָיָאס לנדר הטה את ראשו הצדה.\n\t\"לסגת ככה, הם לא יראו זאת כחוסר רצינות מצדי?\"\n\t\"הם יראו זאת כשאפתנות,\" אמרתי.\n\t\"אתה תיתפס כמי שמודע לערכו.\n\tאדם ששירותיו אקסקלוסיביים. \n\tוזאת התחלת הסיפור שלו אנחנו קוראים...\" \n\tסובבתי את ידי באוויר.\n\tהוא חייך: \"מוניטין?\"\n\t\"מוניטין. אנחנו מסכימים?\"\n\t\"בתוך שנתיים.\"\n\t\"אני מתחייב.\"\n\t\"ואיך אתה יכול להתחייב על זה?\"\n\tרשמתי. חוזר מהר למתקפה.\n\t\"כי אני מתכוון להמליץ עליך\n\tלאחד התפקידים שעליהם אני מדבר.\"\n\t\"ואז מה? לא אתה המחליט.\"\n\tעצמתי את עיני למחצה. \n\tזו הבעת פנים שמזכירה לאשתי, דיאנה,\n\tאריה עצלן, שליט שָׂבֵעַ.\n\tזה מצא חן בעיני.\n\t\"ההמלצה שלי היא ההחלטה של הלקוח, לנדר.\"\n\t\"מה זאת אומרת?\"\n\t\"בדיוק כפי שאתה לעולם לא תגיש יותר\n\tות לתפקיד שאתה לא בטוח שתקבל, \n\tגם אני לעולם לא נתתי המלצה שהלקוח לא קיבל.\"\n\t\"באמת? אף פעם?\"\n\t\"לא ככל הזכור לי. \n\tאם אני לא בטוח במאת האחוזים שהלקוח\n\tיקבל את המלצתי, אני לא ממליץ על אף אחד\n\tומעדיף שיעבירו את המשימה לידי אחד המתחרים.\n\tגם אם יש לי שלושה ים נהדרים\n\tואני בטוח בתשעים אחוזים.\"\n\t\"למה?\"\n\tחייכתי.\n\t\"התשובה מתחילה במ'. וכל הקריירה שלי\n\tמבוססת על זה.\"\n\tלנדר הניד בראשו וצחק.\n\t\"בְרַאוּן, אומרים שאתה טוב, \n\tשחבל על הזמן! \n\tעכשיו אני מבין למה הם מתכוונים.\"\n\tחייכתי וקמתי. \"ועכשיו אני מציע שתלך הביתה\n\tותספר לאשתך היפה, שאתה מתכוון לסרב\n\tלהצעת העבודה הזאת כי החלטת\n\tלשאוף גבוה יותר. \n\tאני מוכן להמר על כך שצפוי לך ערב נחמד.\"\n\t\"למה אתה עושה את זה למעני, בראון?\"\n\t\"כי העמלה שהמעסיק שלך ישלם לנו\n\tהיא שליש משכר הברוטו שתקבל בשנה\n\tהראשונה שלך. \n\tידעת שרמברנדט נהג ללכת למכירות פומביות\n\tכדי להעלות את מחיר הציורים שלו?\n\tלמה שאמכור אותך תמורת שני מיליון בשנה, \n\tאם בעזרת קצת בניית מוניטין \n\tנוכל למכור אותך תמורת חמישה? \n\tכל מה שאנחנו דורשים הוא שתישאר איתנו.\n\tסיכמנו?\" הושטתי לו את ידי.\n\tהוא אחז אותה בלהט.\n\t\"יש לי הרגשה שזה הסכם משתלם, בראון.\"\n\t\"סגרנו,\" אמרתי והזכרתי לעצמי לתת לו\n\tשתיים–שלוש עצות לגבי טכניקה נכונה\n\tללחיצת יד לפני שיפגוש את הלקוח.\n\t \n\tפרדיננד נכנס למשרד שלי\n\tמיד אחרי שיֶרֶמָיָאס לנדר יצא ממנו.\n\t\"איכְס,\" אמר, עיווה את פניו ונופף בידו.\n\t\"אוֹ דֶה קָמוֹפְלָז'.\"\n\tהנהנתי ופתחתי את החלון כדי לאוורר את החדר.\n\tכוונתו של פרדיננד היתה שה\n\tהתיז על עצמו כמויות גדולות של בושם כדי \n\tלהסוות את ההזעה העצבנית הממלאת\n\tאת חדרי הראיונות בענף הזה.\n\t\"אבל זה לפחות היה קְלַייב כריסטיאן,\" אמרתי.\n\t\"שאשתו קנתה לו. בדיוק כמו החליפה, הנעליים,\n\tהחולצה והעניבה. וזה היה הרעיון שלה לצבוע\n\tלו את הצדעים באפור.\"\n\t\"איך אתה יודע?\" \n\tפרדיננד התיישב בכיסא שלנדר ישב בו, \n\tאבל זינק מיד בהבעת סלידה כשחש בחום הגוף הדביק\n\tשנטמע בריפוד וטרם התפוגג.\n\t\"הוא הלבין כמו סדין כשלחצתי על כפתור האישה,\" עניתי.\n\t\"אמרתי לו כמה היא תתאכזב כשיספר לה\n\tשלא יקבל את התפקיד.\"\n\t\"כפתור האישה! מאיפה לקחת את זה, רוֹגֶר?\" \n\tפרדיננד התיישב על אחד הכיסאות האחרים, \n\tהניח את רגליו על השולחן ־ העתק לא רעב כלל\n\tשל שולחן הקפה של נוגוצ'י ־ \n\tלקח תפוז וקילף אותו. \n\tרסס כמעט בלתי נראה ניתז כלפי מעלה\n\tוכיסה את חולצתו המגוהצת.\n\tבתור הומוסקסואל פרדיננד היה פזיז להפליא. \n\tובתור צייד ראשים היה הומוסקסואל להפליא.  \n\t\"אינְבַּאוּ, רֵייד ובָּאקלי,\" אמרתי.\n\t\"כבר אמרת את זה,\" אמר פרדיננד.\n\t\"אבל מה זה בדיוק? וזה יעיל יותר מקוּטֶה?\"\n\tצחקתי.\n\t\"זה דגם החקירה בן תשעת השלבים\n\tשל האף–בי–איי, פרדיננד. \n\tזו מכונת ירייה בעולם של מִקלעות, \n\tכלי עבודה יעיל שלא לוקח שבויים\n\tונותן תוצאות מהירות וממשיות.\"\n\t\"איזה תוצאות בדיוק, רוֹגֶר?\"\n\tידעתי לאן פרדיננד חותר, \n\tוזה היה בסדר מצדי. \n\tהוא רצה לברר מה היתרון שלי, \n\tמה הופך אותי לטוב מכולם ואותו\n\t־ בינתיים ־ למי שאינו כזה. \n\tונתתי לו מה שהוא צריך כדי להצליח. \n\tכי אלה הכללים, חולקים את הידע. \n\tומשום שלעולם לא יהיה טוב ממני:\n\tהוא תמיד יתייצב לעבודה בחולצות שמסריחות\n\tמפרי הדר ויתהה אם למישהו יש דגם,\n\tשיטה או סוד טובים משלו.\n\t\"הכנעה,\" עניתי.\n\t\"הודאה. אמת. הוא בנוי על עקרונות פשוטים ביותר.\"\n\t\"כמו מה?\"\n\t\"כמו להתחיל בשאלות על משפחתו של החשוד.\"\n\t\"שטויות,\" אמר פרדיננד.\n\t\"את זה גם אני עושה. זה מקנה להם תחושת ביטחון\n\tכשהם יכולים לדבר על משהו מוכר, משהו קרוב.\n\tוזה גם פותח אותם.\"\n\t\"בדיוק. אבל זה גם מאפשר לך לְמַפּות\n\tאת נקודות התורפה שלהם.\n\tאת עקב אכילס שלהם. \n\tשישמש אותך בהמשך החקירה.\"\n\t\"גועל נפש, איזה מונחים!\"\n\t\"בהמשך החקירה, כשתדברו על מה שרע וכואב,\n\tעל מה שקרה, הרצח שבו הוא חשוד, \n\tמה שגורם לו להרגיש בודד ועזוב, שגורם לו\n\tלרצות להסתתר, תדאג לשים על השולחן גליל\n\tנייר שהחשוד לא יוכל להגיע אליו.\"\n\t\"למה?\"\n\t\"כי החקירה הגיעה לנקודת השיא הטבעית שלה\n\tוהגיע הזמן ללחוץ על כפתור הרגש. \n\tאתה יכול לשאול מה הילדים שלו יחשבו כשישמעו\n\tשאביהם רוצח. ואז, כשהדמעות נקוות בעיניו, \n\tתושיט לו את גליל הנייר. \n\tאתה תהיה זה שמבין, זה שרוצה לעזור, \n\tזה שהוא יכול לגלות לו את כל הדברים הכואבים. \n\tעל הרצח המטופש כל כך שפשוט קרה, כמעט מאליו.\"\n\t\"רצח? אני בכלל לא מבין על מה אתה מדבר. \n\tאנחנו מגייסים עובדים, לא? \n\tאנחנו לא מנסים להרשיע אותם ברצח.\"\n\t\"אני דווקא כן,\" אמרתי ולקחתי את הז'קט\n\tשהיה תלוי על הכיסא המשרדי.\n\t\"ולכן אני צייד הראשים הטוב בעיר. \n\tחוץ מזה אני משבץ אותך לראיון של לנדר\n\tעם הלקוח מחר בשעה שתים–עשרה.\"\n\t\"אותי?\"\n\tיצאתי מהחדר וחציתי את המסדרון\n\tעם פרדיננד המהדס בעקבותי,\n\tחלפנו על פני עשרים וחמישה המשרדים האחרים\n\tהמרכיבים את אלפא ־ חברת הֲשָׂמָה בסדר גודל בינוני\n\tהשורדת כבר חמש–עשרה שנה ומציגה רווחים שנתיים\n\tשל בין חמישה–עשר לעשרים מיליון,\n\tשנכנסים לכיסיו של הבעלים בסטוקהולם\n\tבניכוי בונוס צנוע מדי לטובים שבינינו.\n\t\"פִּיס אוֹף קֵייק. המידע רשום בתיק. אוקיי?\"\n\t\"אוקיי,\" אמר פרדיננד. \"בתנאי אחד.\"\n\t\"תנאי? אני עושה לך טובה.\"\n\t\"הוֶרנִיסָאז' שאשתך עורכת בגלריה הערב...\"\n\t\"מה איתו?\"\n\t\"אני יכול לבוא?\"\n\t\"אתה מוזמן?\"\n\t\"זה בדיוק העניין. אני מוזמן?\"\n\t\"היית מת.\"\n\tפרדיננד נעצר בתנועה פתאומית ונעלם משדה הראייה. \n\tהמשכתי ללכת וידעתי שהוא עומד מאחורי\n\tבזרועות שמוטות, מביט בי וחושב שגם הפעם לא יזכה\n\tלהרים כוסית של יין מוגז בחברת חוג הסילון של אוסלו, \n\tמלכות הלילה, הידוענים ואילי ההון, \n\tלא יזכה לחלוק את טיפת הזוהר האופפת את הוֶרניסאז'ים \n\tשל דיאנה ולא יזכה ליצור קשרים עם ים פוטנציאליים \n\tלמִשׂרות או עם שותפים פוטנציאליים למיטה או\n\t למגע חוטא אחר.\n\t\"רוגר?\" אמרה הצעירה מאחורי דלפק הקבלה.\n\t\"שני טלפונים. אחד...\"\n\t\"לא עכשיו, אוּדָה,\" אמרתי בלי לעצור.\n\t\"אני יוצא לשלושת רבעי שעה. אל תקבלי הודעות.\"\n\t\"אבל...\"\n\t\"אם זה חשוב, הם יתקשרו שוב.\"\n\tבחורה יפה, אבל זקוקה לעוד קצת הדרכה, אודה.\n\tאו שאולי קוראים לה אידה?",
    "Author": "יו נסבו",
    "Language": "נורווגית",
    "Translator": "דנה כספי"
}