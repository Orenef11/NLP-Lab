{
    "Article-name": "הזהו אדם",
    "Article-text": "\r\nPrimo Levi, Se questo e un uomo\r\nלמזלי נשלחתי לאושויץ רק בשנת 1944.  באותה עת,  החריף\r\nהמחסור בידיים עובדות,  ולכן החליטה ממשלת גרמניה\r\nלהאריך את תוחלת החיים של השבויים שנידונו להשמדה.\r\nהיטיבו את תנאי החיים והפסיקו זמנית את ההוצאות להורג\r\nשנעשו בשרירות לב.\r\nלפיכך לא יוסיף סִפרי מאומה על מה שכבר ידוע לקוראים\r\nברחבי העולם על מעשי הזוועה שנעשו ועל הנושא,  המעורר\r\nפלצות: מחנות ההשמדה.  הוא לא נכתב כדי להעלות האש-\r\nמות חדשות.  אולי יהיה בכוחו להאיר פינות נסתרות אחדות\r\nבנפש האדם כדי להבינן.  בבני-אדם רבים ואף בעמים שלמים\r\nמצוי על סף ההכרה רגש \"שכל זר הוא צר ואויב\".  על פי רוב\r\nאמונה זו חבויה היטב במעמקי הנפש כדלקת זיהומית שלא\r\nהתפשטה.  מדי פעם היא מתגלה במעשים מקריים ולא עק-\r\nביים ואיננה מקור לחשיבה שיטתית.  אולם,  כאשר \"האני\r\nמאמין\" הסמוי מעין נהפך למחשבה שיטתית,  לעיקרון מרכזי\r\nשל מערכת היקשים הגיונית,  בקצה השרשרת מופיע מחנה\r\nהריכוז\r\n.  הוא תולדה של תפיסת עולם,  אשר פותחה עד\r\nלמסקנתה הסופית בעִקביות מוחלטת.  זאת לדעתי כל עוד\r\nתפיסה מעין זו קיימת,  תוצאותיה מאיימות עלינו.  כל בני-\r\nאנוש חייבים לראות בהיסטוריה של מחנות הריכוז אות\r\nאזהרה לסכנה האורבת באופק.\r\nאני מכיר בחסרונות המבנה של הספר ומבקש שתתייחסו\r\nלכך בסלחנות.  אם לא למעשה,  הרי לפחות להלכה,  נולד\r\nהספר כבר במחנה.  הצורך לספֵר \"לאחרים\",  לשתף את\r\n\"האחרים\",  היה לנו,  שוכני המחנות,  לצורך חיוני עוד לפני\r\nהשחרור וגם אחריו; הוא גבר על כל צורכינו הבסיסיים\r\nהאחרים.  הספר נכתב כדי לספק צורך זה; בראש ובראשונה\r\nאפוא נועד לשחרור פנימי. מכאן אופיו המקוטע; הפרקים לא\r\nנכתבו לפי רצף הגיוני,  אלא על פי תחושת הדחיפות.\r\nהעריכה נעשתה במחושב,  אחר-כך.\r\nנדמה לי שלמותר הוא להוסיף ששום מעשה מן המעשים\r\nהמסופרים איננו פרי הדמיון.\r\nפרימו לוי\r\nהזהו אדם?\r\nאתם היושבים באין מחריד\r\nבמִשכנות מבטחים;\r\nאתם המוצאים מאכל חם ופני ידיד\r\nבשובכם הביתה עם דמדומים:\r\nהתבוננו וראו הזהו אדם\r\nהעובד בביצה הקרה;\r\nהוא,  שאינו יודע מנוחה ונלחם\r\nלמען פת-לחם זעירה.\r\nשבעבור \"כן\" או \"לא\" לבן-מוות היה.\r\nהתבוננו וראו האם אִשה היא זאת.\r\nבת בלי שֵם ובלא שיער;\r\nשלא נותר בה עוד כוח לזכור,\r\nשעיניה ריקות וצונן חיקה\r\nכצפרדע ביום חורף וכפור.\r\nהרהרו וזִכרו כי כל זאת אירע\r\nוהיו הדברים האלה:\r\nאשר אנוכי מצווכם\r\nלחקוק בלבבכם.\r\nושיננתם אותם לבניכם\r\nבשבתכם בבית בלכתכם בדרך,\r\nבשכבכם ובקומכם.\r\nוהיה כי תדוֹמוּ - יאבדו בתיכם\r\nויך בכם החולי מכף רגל עד קדקוד.\r\nויהפכו מכם פניהם יוצאי חלציכם,  עוד.\r\nהמסע\r\nמשמרות הפאשיסטים תפסו אותי בשלושה-עשר בדצמבר\r\n1943,  ואני בן עשרים וארבע,  ובעל נסיון חיים מועט ביותר.\r\nהבדידות והניתוק,  שנכפו עלי בשל חוקי הגזע הפאשיסטיים,\r\nפיתחו בי נטייה ברורה לחיות בעולם דמיוני שבניתי לעצמי.\r\nבעולם זה שכנו רוחות רפאים שלווים ושכלתניים,  חברים\r\nאמיצים בני מיני,  ומעט נשים שהיכרתי היכרות רופפת.\r\nטיפחתי בקרבי תחושת מרי מתונה וערטילאית.\r\nההחלטה לברוח אל ההרים יחד עם כמה חברים חסרי נסיון\r\nכמוני לא היתה קלה.  היה בדעתנו לייסד חבורת פרטיזנים\r\nשתסתפח לתנועת המרי \"\r\nGiustizia e Liberta\r\n\" (צדק\r\nוחופש),  אך להוותנו,  לא הצלחנו ליצור קשר עם חבוּרות\r\nאחרות; נשק לא היה בידינו,  ולא היו לנו כסף ותושייה\r\nלהשיגו.  חסרנו אנשים אמיצים ובעלי יכולת.  נהפוך הוא:\r\nסביבנו היו בני-אדם רבים,  מהם בעלי רצון טוב ומהם חורשי\r\nרע,  הם זרמו מן המישור להרים כדי למצוא מסגרות שלא היו\r\nולא נבראו; כדי לחפש מנהיגים,  נשק,  הגנה,  מחבוא,  אש\r\nמחממת או פשוט זוג נעליים.\r\nבאותה עת עדיין לא למדתי את התורה,  שאחר-כך היה\r\nעלי ללמדה במהירות במחנה, והיא: לעולם יחתור אדם\r\nלהשיג את מטרותיו רק באמצעים המתאימים; מי שטועה\r\nמשלם את מלוא המחיר.  לפיכך אינני יכול שלא להודות\r\nשהיינו ראויים למה שאירע לנו אחרי-כן: שלוש מחלקות של\r\nמשמרות פאשיסטיים, שנעו באישון הלילה כדי ללכוד\r\nחבורה אחרת, חזקה ומסוכנת משלנו בהרבה, שהסתתרה\r\nבבקעה סמוך לנו, פרצו לתוך מחבואנו עם עלות השחר,\r\nבשעה מושלגת ואפופת צלמוות,  והובילוני לעמק.\r\nבחקירות העדפתי להצהיר על זהותי המיוחדת: \"אזרח\r\nאיטלקי מגזע יהודי\".  סבור הייתי שאם לא אודה בכך,  לא\r\nאצליח להצדיק את המצאוּתי שם בהרים,  מקום רחוק וגבוה\r\nמכדי לשמש מִקלט \"לנפגעי ההפצצות\".  סברתי (בטעות כפי\r\nשהתברר לי אחר-כך),  שאם אודה בפעילותי הפוליטית, וַדאי\r\nיענו אותי מיד,  עד מוות.  משהתברר להם שהנני יהודי נשלח-\r\nתי לפוֹסוֹלי שליד מוֹדֶנה.  זה היה מחנה ריכוז גדול,  שנועד\r\nלקלוט שבויי מלחמה אנגלים ואמריקנים אך קלט גם אנשים\r\nשונים שלא היו רצויים לממשלת הרפובליקה הפאשיסטית\r\nשעתה זה נוסדה.\r\nכאשר הגעתי,  בסוף ינואר 1944,  היו במחנה כמאה וחמי-\r\nשים יהודים איטלקים,  אך אחרי שבועות אחדים הגיע מספרם\r\nלשש מאות.  על פי רוב היו שם משפחות שלמות שנפלו לידי\r\nהנאצים או הפאשיסטים משום שלא נשמרו על נפשן או\r\nמשום שמישהו הלשין עליהן.  היו גם מעטים שהסגירו עצמם\r\nלידי הצוררים מרצונם,  משום שהגיעו עד פת לחם.  יש שבאו\r\nמתוך יאוּש,  משום שמאסו בחיי חיה נרדפת או שלא רצו\r\nלהיפרד מיקיריהם.  למרבה הלעג היו גם מי שרצו,  שומו\r\nשמים,  להיות \"בסדר עם החוק\".  היו במחנה גם כמאה חיילים\r\nיוגוסלווים שבויים וכמה אזרחי חוץ לא רצויים למשטר\r\nמבחינה פוליטית.\r\nהופעתו של כוח קטן של אנשי אֶס.אֶס.  צריך היה שתעורר\r\nתהיות גם בלב האופטימיסטים ביותר; ועם זה הצליחו הכל\r\nלפרש כך או כך את הופעתם בלי להסיק את המסקנה\r\nהמתקבלת ביותר על הדעת.  לפיכך נפלה ההודעה על הגירוש\r\nכרעם ביום בהיר.\r\nבעשרים בפברואר עשו הגרמנים ביקורת מדוקדקת במח-\r\nנה.  הם פנו אל הקוֹמיסר האיטלקי בטענות קשות,  קבל עם\r\nועדה התלוננו על האירגוּן הלקוי של המטבח ועל כמות\r\nהעצים הקטנה שחולקה לחימום.  אף הודיעו שבמהרה תופעל\r\nמרפאה בסדירות.  אולם,  בבוקר העשרים ואחד נודע שלמח-\r\nרת יעזבו היהודים את המחנה.  כולם; בלא יוצא מן הכלל - גם\r\nהילדים,  הקשישים והחולים - יצאו ליעד לא נודע.  יש להת-\r\nכונן לנסיעה בת חמישה-עשר יום.  כנגד כל אדם שלא יתייצב\r\nבמסדר היציאה יוצאו להורג עשרה.\r\nרק בלבם של תמימים אחדים ושוגים באשליות התעוררה\r\nתקוות שוא: כולנו שוחחנו ארוכות עם פליטים פולנים\r\nוקרואטים,  וידענו מה פירוש 'להתכונן לנסיעה'.\r\nמסורת היא לנהוג בנידונים למוות בטקסיות חגיגית.  מסו-\r\nרת זו נועדה להראות בעליל שאין נוהגים בהם עוד בכעס,\r\nושאין מפגינים כלפיהם רגש כלשהו,  מעשה הצדק איננו אלא\r\nחובה כאובה לחברה.  לפיכך,  אפילו מי שמוציא לפועל את\r\nפסק דין המוות יכול לחוש מידת רחמים כלפי הקרבן.  לכן אין\r\nנוהגים בנידון למוות בניגוד לרצונו,  מניחים לו להתבודד,\r\nמעניקים לו נחמה וסעד רוחניים.  לפי הדרוש משתדלים,  ככל\r\nהאפשר,  שלא יחוש שנוהגים בו בשנאה או בשרירות לב\r\nאלא רק בשל כורח הנסיבות,  שיחוש שעם מתן העונש גם\r\nמחלו לו על מעשיו הרעים.\r\nאולם,  לנו לא ניתנו כל אלה,  משום שהיינו רבים והזמן\r\nדחק; יתר על כן: על מה היינו צריכים לכפר,  על מה היו צרי-\r\nכים למחול לנו? הקומיסר האיטלקי החליט אפוא שכל\r\nהשירותים יפעלו כרגיל עד להודעת היציאה הסופית.  לכן\r\nהמשיכו לעבוד במטבח; עבודות הנקיון נמשכו כרגיל,\r\nואפילו המורים של בית-הספר הקטן לימדו בערב כתמיד.\r\nאולם לילדים לא נתנו שיעורי בית למחר.\r\nהלילה ירד; ליל חושך ואימה,  עיני אדם שראו בלילה הזה\r\nלא היו צריכות להיפקח ולראות עוד.  כולם הרגישו כך.  אף\r\nאחד מן השומרים,  איטלקים וגרמנים,  לא העז בנפשו לבוא\r\nלראות מה עושים בני-אדם היודעים שמותם קרוב.\r\nכל אחד נפרד מן החיים על פי דרכו.  אחדים התפללו,  אח-\r\nדים שתו לשכרה ואחרים הִקהו את חושיהם בתאוות בשרים.\r\nהאִמהות לא עצמו עין.  במסירות הכינו את המזון לדרך,  רחצו\r\nאת הילדים,  הכינו את המזוודות.  בבוקר הלבינו חוטי התיל\r\nהצעצועים, את הכריות ואת אותם דברים קטנים רבים שכל\r\nנוהגים כך, אילו ידעתם שמחר ימיתו אתכם עם ילדיכם יחד?\r\nהאם לא הייתם נותנים להם היום לאכול?\r\nבצריף מספר 6.א.  התגורר גטניו הזקן עם אשתו,  בניו\r\nהרבים,  נכדיו וכלותיו החרוצות.  בנתיבי הנדודים הרבים\r\nתמיד נשאו עמם את כלי עבודתם וכן מפּוּחון,  כינור וכלי\r\nמטבח.  הם היו רגילים לנגן ולרקוד אחרי יום העבודה,  מכיוָן\r\nשהיו בעלי אמונה ועליזים כאחד.  נשותיהם היו הראשונות\r\nשסיימו להכין את הצרורות לדרך.  הן עבדו בשקט ובזריזות\r\nכדי שישאר זמן להתאבל.  כאשר הכל היה מוכן - הלחם אפוי\r\nוהחבילות צרוּרות - חלצו את נעליהן,  פרעו את שערן,  הני-\r\nחו על האדמה את נרות התמיד,  הדליקום כמסורת האבות\r\nוהתיישבו לקונן; כל הלילה התפללו ובכו.  רבים מאִתנו עמדו\r\nליד פתח צריפם.  לאט-לאט חילחל לתוך נשמותינו רגש חדש\r\nשל כאב עתיק יומין,  של עם שאינו יושב על אדמתו.  כאב\r\nהנדודים חסרי התוחלת,  יסורי הגלות שבכל דור ודור.\r\nהשחר עלה כמעשה בגידה.  השמש העולה כאילו גם היא\r\nהיתה לבעלת-בריתם של צוררינו הנחושים בדעתם להש-\r\nמידנו.  רגשות שונים התעוררו בלבנו: השלמה עם הדין,  זעם\r\nעצור,  ציפייה לרחמי שמים,  פחד,  יאוּש.  כל אלה התרוצצו\r\nבקרבנו.  נתונים היינו כולנו בכעין טירוף הדעת אחרי ליל\r\nהנדודים.  הזמן להרהר ולהחליט הלך ואזל.  לא נותר בנו\r\nהכוח לחשוב ורק הזכרונות הבזיקו במוחנו וננעצו בו כחר-\r\nבות.  כברק הבזיקו הזכרונות מן הבית,  הדברים שהתרחשו\r\nזה לא כבר בקרבת מקום.\r\nדברים הרבה אמרנו אז זה לזה,  דברים הרבה עשינו.\r\nאולם,  מוטב שלא יוותר מהם שריד וזכר.\r\nהגרמנים ערכו מפקד בדקדקנות ובקפידה.  אותו דיוק חסר\r\nהגיון שאחר-כך ניאלץ להתרגל אליו,  לבסוף -\r\nWieviel\r\nStuck\r\n? (כמה חתיכות?) - שאל הסגן.  הסמל קפץ לדום,\r\nהצדיע וענה שהיו שש מאות וחמישים \"פריטים\" ושהכל\r\nכשורה.  אז העמיסו אותנו על המשאיות והביאונו לתחנת\r\nהרכבת של קארפּי.  כאן המתינה הרכבת ומשמר הליווי.  כאן\r\nגם קיבלנו את המכות הראשונות: הדבר היה מפתיע וחסר\r\nטעם עד כדי כך שלא חשנו כאב,  לא בגוף ולא בנפש.  רק\r\nנדהמים היינו; כיצד אפשר להרביץ לבני-אדם בלא כל רוגז?\r\nשנים-עשר קרונות היו ואנחנו שש מאות וחמישים.  בקרון\r\nשלי הצטופפנו ארבעים וחמישה,  אבל קרוננו היה קטן.  ובכן\r\nהדבר ברור: אנו נמצאים באחת מרכבות המשלוח המפורס-\r\nמות של הגרמנים; הרכבות והמשלוחים שלעולם אינם חוז-\r\nרים,  הרכבות והמשלוחים ששמענו עליהם פעמים הרבה,\r\nבאֵימה אך תמיד בשמץ ספק.  בדיוק כפי שסיפרו לנו: קרונות\r\nמשא חתומים מבחוץ.  בפנים נשים,  ילדים וגברים לחוצים זה\r\nאל זה בלי רחמים.  כמו בקופסת סרדינים: במסע אל האין,\r\nבמסע אל הריק,  מטה,  אל תהום תחתית.  הפעם אנחנו בדרך.\r\nכל בני-האדם מגלים במהלך חייהם שהאושר המושלם אינו\r\nבגדר האפשר; ואולם מעטים מהרהרים שגם ההפך נכון: אדם\r\nאינו יכול להיות גם אומלל בתכלית.  מה שמונע את הגשמת\r\nשני המצבים הקיצוניים טבעו אחד: קיומנו האנושי סותר את\r\nהאין-סופיות.  לעולם אין אנו יודעים מה צופן לנו העתיד -\r\nבשעת שפל יש בלבנו תקווה,  ובשעת אושר קיים גם החשש\r\nמפני המחר.  זאת ועוד: כל אחד יודע כי ביום מן הימים ימצא\r\nאותנו המוות.  זה שם גבול לכל שמחה אך גם לכל כאב.  אין\r\nסוף דאגות חומריות אינן מאפשרות לנו להיות מאושרים או\r\nאומללים בתכלית.  אלה משוות אופי זמני לכל שמחה אך גם\r\nמסיחות את דעתנו מן הצער ומאפשרות לנו לשאתו.\r\nדווקא הקשיים,  המכות,  הקור,  והצמא בזמן הנסיעה ואח-\r\nריה הם ששמרו עלינו שלא נשקע בתהום היאוש. לא הרצון\r\nלחיות ואף לא ההשלמה עם הגורל: מעטים בני-האדם\r\nהמסוגלים לכך ואנחנו לא היינו אלא קומץ בני-תמותה\r\nממוצעים.\r\nאת הקרונות נעלו מיד,  אבל הרכבת יצאה לדרך רק\r\nבערב.  כשנודע לנו היעד הוקל לנו. אושויץ: אז היה זה שם\r\nחסר משמעות עבורנו,  אבל בכל זאת מקום כלשהו על פני\r\nכדור הארץ.\r\nהרכבת השתרכה לאִטה ומדי פעם נעצרה.  החניות היו\r\nארוכות ומעצבנות.  מן הצוהר יכולנו לראות את מורדות\r\nההרים הגבוהים של בקעת האידיגֶ'ה,  את שמות ערי איטליה\r\nהאחרונות שבדרכנו.  את מעבר הברֶנֶר עברנו בשעה שתים-\r\nעשרה ביום השני לנסיעה.  כולם קמו על רגליהם אך לא פצו\r\nפה.  המחשבה על השיבה הביתה העיקה על לבי; הזיתי\r\nבהקיץ,  בעינויי נפש,  בשמחה האדירה שתפרוץ שעה שנע-\r\nבור בכיוון ההפוך,  בדלתיים פתוחות.  על דעתו של איש לא\r\nיעלה אז לברוח.  ושמות ערי איטליה הראשונות... הִבטתי\r\nנים הללו גורלם נחרץ.  מתוך ארבעים וחמישה בני-אדם\r\nשנסעו עמי בקרון,  רק ארבעה ישובו ויראו את בתיהם.  וזה\r\nהיה הקרון שמזלו שפר עליו ביותר.\r\nהצמא והקור הציקו לנו מאוד: בכל פעם שנעצרה הרכבת\r\nהפצרנו בקול זעקה שיתנו לנו מים או לפחות חופן שלג;\r\nלעתים רחוקות נעתרו לנו.  חיילי המשמר הרחיקו כל מי\r\nשניסה להתקרב לקרונות.  שתי אמהות צעירות שעדיין הני-\r\nקו את תינוקיהן נאנקו יום ולילה והתחננו למים.  הרעב הציק\r\nלנו פחות.  גם העייפות ונדודי השינה כמעט לא הציקו לנו\r\nבשל המתח שהיינו שרויים בו; אבל הלילות היו חלום בלהות\r\nבלא קץ.\r\nמעטים בני-האדם המסוגלים ללכת אל מותם בכבוד,  ולרוב\r\nאין הם מי שציפינו שיעשו זאת.  מעטים יודעים לשתוק ולא\r\nלהפריע את מנוחת הזולת.  השינה הטרופה הופרעה לעתים\r\nקרובות בריב קולני על דברים של מה בכך; בקללות בבעי-\r\nטות ובמכות אגרופים שהוטחו בלא אבחנה. כהגנה מפני הטר-\r\nדה או מגע שאינו נמנע.  מישהו היה מדליק נר ולאורו העמום\r\nכאור נר זכרון מתגלה צל-אדם צנוף כפקעת על הרצפה; חסר\r\nהתשישות.\r\nדרך הצוהר שבקרון הִבחנו בשמות ערים אוסטריות בלתי\r\nידועות וידועות: ביניהן זאלצבורג וּוינה.  אחר-כך הופיעו\r\nשמות צ'כיים ולבסוף פולניים.  בערב היום הרביעי לנסיעה\r\nגבר מאוד הקור.  הרכבת עברה דרך יערות עד,  כשהיא עולה\r\nלאִטה.  השלג היה גבוה.  נראה שנסענו במסילה צדדית:\r\nהתחנות היו קטנות וכמעט ריקות מאדם.  איש לא ניסה עוד\r\nליצור קשר בזמן החנייה,  ליצור מגע עם העולם שמחוצה\r\nלנו.  עתה כבר הרגשנו ש\"עברנו לצד האחר\".  שוב חנייה\r\nבשדה פתוח.  כעבור זמן רב הרכבת זזה באיטיות רבה\r\nולבסוף נעצרה,  באישון לילה,  על פני מישור.  סביב שררו\r\nדממת מוות ועלטה כבדה.\r\nמשני צדי המסילה יכולנו להבחין עד למרחקים באורות\r\nאדומים ולבנים,  אולם לא הגיעו לאוזנינו צלילים מוכרים\r\nהמבשרים על מקום ישוב בני-אדם.  לאורו הדועך של הנר\r\nהאחרון,  בלא המנגינה הקצובה של חיכוך אופני הרכבת על\r\nהמסילה,  בלא קול אנושי מבחוץ,  חיכינו שיתרחש דבר מה.\r\nלידי,  דחוּקה בין גוף לגוף כמוני,  ישבה כל הנסיעה אשה.\r\nהִכרנו זה את זה שנים רבות.  הגורל זימן אותנו יחד,  אך מעט\r\nמאוד ידענו איש על רעהו.  בשעה הרת הגורל ההיא אמרנו\r\nדברים שבני-אדם חיים אינם אומרים.  לבסוף נפרדנו בברכת\r\nשלום חטופה: כך נפרד גם כל אחד מחייו שלו; ולא היה עוד\r\nפחד בלבבנו.\r\nלפתע נסתיימה הציפייה.  הדלת נפתחה בשאון.  בחלל\r\nהחשוּך הדהדוֹ פקודות בשפה זרה.  כנביחות הברבריות\r\nהנשמעות מפי הגרמנים כשהם מצווים.  נשמע כאילו הם מטי-\r\nחים איזה זעם עתיק יומין.  הזרקורים האירו משטח רחב\r\nידיים.  במרחק מה מן הרכבת עמדה שורת משאיות.  ושוב\r\nהשתררה דממה.  מישהו תירגם: צריך לרדת עם הצרורות\r\nולהשאירם למטה לצדי הרכבת.  בִן רגע ריצדו על הרציף צל-\r\nליות.  פחדנו להפֵר את הדממה ולכן טרח כל אחד בחבילותיו\r\nוחיפש את קרוביו בהיסוס,  בלחש.\r\nכעשרה חיילי אֶס.אֶס.  עמדו בצד,  רגליהם מפוסקות,  אדי-\r\nשים.  לפתע התפזרו בינינו.  בפנים חתומות ובקול חרישי\r\nהתחילו לחקור במהירות,  באיטלקית קלוקלת.  לא שאלו כל\r\nאחד אלא באקראי,  פה ושם.  \"בן כמה?\" \"בריא או חולה?\"\r\nלפי התשובה הורו ללכת לאחד משני הכיוונים.\r\nשררה דממה עמוקה כמו באקואריום או כמו בחלום.\r\nחששנו פן יתרחש משהו גרוע הרבה יותר: חיילי האֶס.אֶס.\r\nנראו כמו שוטרים רגילים ביותר.  התנהגותם השרתה עלינו\r\nמבוכה וחולשת-דעת.  מישהו העז לשאול מה באשר לצרו-\r\nרות? הם ענו; \"הצרורות אחר-כך.\" אחר לא רצה להיפרד\r\nמאשתו: הם אמרו לו: \"אחר-כך שוב יחד.\" אמהות רבות לא\r\nרצו להיפרד מילדיהון: הם אמרו: \"טוב,  טוב,  להישאר עם\r\nהבן.\" תמיד בנחת רוח כממלאים תפקיד שגרתי.  אבל רֶנצוֹ\r\nהאריך בברכת פרידה מפרַנצֶ'סקה שהיתה ארוסתו,  ואז,\r\nהיכּוּ בפניו והפילו אותו ארצה.  זה היה תפקידם השגרתי.\r\nבפחות מעשר דקות קיבּצו את הגברים הכשירים לעבודה.\r\nמה קרה לאחרים: נשים,  ילדים וזקנים לא יכולנו לדעת באו-\r\nתו רגע ואף לא אחר-כך: הלילה בלע אותם,  פשוטו כמשמעו.\r\nהיום אנחנו יודעים שבאותו מיוּן מהיר ושטחי נקבע מי יוכל\r\nלהביא תועלת בעבודתו לרייך השלישי ומי לא.  ואנו יודעים\r\nהיום שלמחנות בּירקנאו ובּוּנה-מוֹנוֹביץ הוכנסו תשעים\r\nושישה גברים ועשרים ותשע נשים מן המשלוח שלנו,  ושכל\r\nהאחרים - יותר מחמש מאות - לא היו בין החיים יומיים\r\nאחר-כך.  אנו גם יודעים שמיון שיטתי זה,  שמטרתו היתה\r\n\"לברור\" את הכשירים לעבודה המסוגלים לחיות,  לא הופעל\r\nתמיד.  במשלוחים הבאים ננקטה שיטה פשוטה יותר: פתחו\r\nאת הדלתות של הקרונות משני צדי המסילה,  בלא אזהרה או\r\nהוראות כלשהן. למחנות הלכו מי שבמקרה ירדו מצד אחד;\r\nישר לתאי הגזים הלך מי שירד בצד השני.\r\nכך מתה אֶמיליה,  פעוטה בת שלוש; משום שלגרמנים היה\r\nברור כשמש שצו היסטורי מורה להם להמית ילדים יהודים.\r\nאֶמיליה, בִתו של המהנדס אלדו לוי ממילנו, ילדה סקרנית,\r\nעליזה וחכמה; אביה ואמה הצליחו לרחוץ אותה בזמן הנסיעה\r\nבקרון דחוס בבני-אדם בעזרתו של המכונאי הגרמני המנוּון\r\nשלא נהג לפי התקנון והסכים להעביר בגיגית קטנה מעט\r\nמים פושרים,  שגנב מן הקטר אשר הוביל את כולנו אל\r\nהמוות.\r\nבשבריר שנייה נעלמו הורינו,  נשותינו,  בנינו.  כמעט איש\r\nלא הספיק להיפרד מהם לשלום.  הבחנו בהם,  זמן-מה,  גוש\r\nאפל בקצה השני של הרציף; ובהעלם אחד נעלמו מעינינו.\r\nלפתע הופיעו לאור הפנסים שתי קבוצות של יצורים מוזרים.\r\nצעדו בשלשות במין צעד כושל,  משוּנה; ראשם מתנודד\r\nוידיהם צמודות לגוף.  על ראשם כובע מצחיק,  לבושים בסר-\r\nבל פסים ארוך.  למרות אפלת הלילה אפשר היה להבחין\r\nממרחק רב למדי שבגדיהם קרועים ומלוכלכים.  הם עברו\r\nבמעגל רחב שלא להתקרב אלינו.  בלי להשמיע הגה התחילו\r\nלשאת את המטענים.  עלו וירדו מן הקרונות הריקים.\r\nהסתכלנו איש ברעהו בלא אומר.  הכל היה לא מובן ומטו-\r\nרף; ועם זאת דבר אחד הבנו: לכאלה נהפוך גם אנחנו.  מחר\r\nגם אנחנו ניראה כך.\r\nמצאתי את עצמי על משאית עם עוד כשלושים אנשים,  בלי\r\nשהבנתי כיצד הגעתי לשם.  המכונית יצאה לתוך הלילה\r\nבמהירות רבה.  מכיוָן שהיתה מכוסה לא-אפשר היה להביט\r\nהחוצה,  ואולם לפי הקפיצות הרבות אפשר היה להבין\r\nשהנתיב מעוקל ומלא מהמורות.  האם נסענו בלא משמר\r\nליווי?.. לנסות לקפוץ למטה? חשנו שאיחרנו את המועד;\r\nאיחרנו וכעת כולנו מובלים מטה.  מיד גם הרגשנו שיש\r\nמשמרי משמר ליווי מוזר - חייל גרמני ניצב בקרבנו,  חמוּש\r\nמכף רגל עד קדקוד.  איננו יכולים לראותו,  בגלל העלטה\r\nהעמוקה,  אך חשים במגעו הכבד שעה שטלטולי המכונית\r\nמעיפים אותנו זה על זה,  פעם ימינה ופעם שמאלה,  לפתע הוא\r\nמדליק פנס כיס ובמקום לצעוק: \"אבוי לכן,  נפשות הָאָוֶן!\"\r\n(שורה מפורסמת ב\"קומדיה האלהית\" לדנטי אליגירי,  גדול\r\nמשוררי איטליה. בקטע שממנו לקוח החרוז מתוארת העברת\r\nהנשמות מעולם החיים אל הגיהנום.  דנטי משלב אלו באלו דימויים\r\nמן המיתולוגיה היוונית והאמונה הנוצרית.  כארון,  בנם של ארבוס\r\nוהקאטי,  מופקד על העברת הנשמות.\r\nוארא,  בספינה בא לקראתנו\r\nישיש,  משלג בשיב זקנת השער,\r\nגוער: 'אבוי לכן,  נפשות האון!\r\nאל עוד תוחלנה לחזות שמים!\r\nכי באתי הובילכן לחוף מנגד\r\nאל אפל-עד, אל בערה וקרח.\r\n(התפת, שיר ג'; 82-87,  תירגם עמנואל אולסבנגר,  הוצאת\r\nספרי תרשיש,  ירושלים,  תשט\"ז). [המתרגם] )\r\nהוא פונה באדיבות לכל אחד ואחד ושואל בגרמנית ובצרפ-\r\nתית האם יש בידינו כסף או שעון לתת לו: בין כך ובין כך לא\r\nישמשו אותנו עוד,  הסביר.  זאת איננה פקודה,  אף לא דרישה\r\nלפי התקנות.  היטב הבינונו שזאת יוזמה פרטית קטנה של\r\nהכּארוֹן שלנו.  האירוע מעורר כעס וצחוק אך גם הרגשת\r\nהקלה מוזרה.\r\nבתחתית\r\nהנסיעה ארכה כעשרים דקות.  המשאית נעצרה,  ולנגד עינינו\r\nעמד שער גדול.  מעליו התנוססה כתובת מוארת היטב (מראה\r\nהכתובת עדיין מציק לי בחלומותי): ''\r\nArbeit macht frei\r\nהעבודה משחררת.\r\nירדנו.  הכניסו אותנו לחדר רחב ידיים,  ריק,  לא מחומם\r\nדַיו.  גרוננו ניחר בצמא.  בעבוע המים הזורמים ברדיאטורים\r\nמטריף עלינו את דעתנו.  זה ארבעה ימים לא באה טיפת מים\r\nאל פינו.  והנה בחדר יש ברז ומעליו שלט,  המכריז שאסור\r\nלשתות את המים משום שהם מזוהמים,  הבלים! ברור לי\r\nשהשלט נועד לשטות בנו.  \"הם\" יודעים שאנו מתים מצמא -\r\nמכניסים אותנו לחדר שיש בו ברז ו-\r\nWassertrinken\r\nverboten\r\n(אסור לשתות מים).  אני שותה ומנסה לשכנע את\r\nהאחרים לעשות כמוני; אבל מיד עלי לירוק: המים פושרים,\r\nמתקתקים וריחם ריח מי ביצה.\r\nזאת התופת.  בימינו התופת וַדאי נראית כך: חדר רחב\r\nידיים וריק; ואנחנו בתוכו,  עייפים מרוב עמידה; הברז מטפ-\r\nטף אך אין לשתות ממנו; מצפים שיתרחש משהו נורא,  ואולם\r\nהזמן חולף ולא מתרחש דבר.  הכיצד? אבל גם לחשוב לא נו-\r\nתר בנו כוח - זה כבר בין המתים היינו.  אחדים מתיישבים על\r\nהרצפה.  הזמן זוחל טיפין,  טיפין.\r\nאיננו מתים.  הדלת נפתחת ונכנס חייל אֶס.אֶס:  סיגריה\r\nבפיו.  מביט בעצלתיים; לבסוף שואל:\r\nWer Kann\r\nDeutsch?\r\n(מי יודע גרמנית?) מקרבנו יוצא אדם שלא הבחנ-\r\nתי בו קודם לכן.  שמו פלאש.  הוא יתרגם.  חייל האס.אס.\r\nמדבר ארוכות,  בנחת: פלאש מתרגם: לעמוד בשורה,\r\nחמישה-חמישה במרחק שני מטרים איש מרעהו.  אחרי-כן\r\nלהתפשט,  לצרור את הבגדים כך: בגדי צמר לחוד,  כל השאר\r\nבחבילה אחת.  לחלוץ את הנעליים,  אך יש להיזהר שלא\r\nיגנבו אותן.\r\nלגנוב? מדוע יעלה בדעתו של מישהו לגנוב את הנעליים\r\nשלי? ומה לעשות במסמכים,  בשעון,  בחפצים הקטנים שיש\r\nבכיסו של כל אחד? אנחנו מביטים במתרגם; הוא שואל את\r\nהגרמני.  האֶס.אֶס.  מעשן ומביט בפלאש כאילו היה שקוף,\r\nכאילו לא דיבר כלל.\r\nמעולם לא ראיתי גברים מבוגרים עירומים כביום היוול-\r\nדם.  אדון בֶרגמן חוגר חגורת תמיכה לשבר.  הוא מבקש\r\nלדעת עם עליו להסירה.  המתרגם מהסס,  אבל הגרמני הבין\r\nוהחל לדבר חמורות אל פלאש בעודו מצביע על מישהו.  שמנו\r\nלב שפלאש מלעע את רוקו; לבסוף מפליט מפיו - הסגן אומר\r\nשתסיר את החגורה.  אחר-כך תקבל את זו של אדון כהן.\r\nראינו בעליל שהמלים מסתננות בקושי מפיו של פלאש והן\r\nמרות כלענה.  זו דרכו של הגרמני לשימנו ללעג ולקלס.\r\nמעט אחר-כך בא גרמני אחר ומצווה להניח את הנעליים\r\nבאחת מפינות החדר.  אנחנו מניחים אותן כדבריו.  כלו כל\r\nהקִצין,  אנו חשים כאילו כבר היינו מחוץ לעולם הזה,  ולכן\r\nלא נותר לנו אלא לציית.  לפתע מופיע אדם ומטאטא בידו\r\nומעיף את ערמת הנעליים החוצה.  מטורף.  טורף את כולן זו\r\nבזו.  תשעים ושישה זוגות! הרי נעל לא תתאים עוד לרעותה.\r\nדלת החדר נפתחת החוצה.  רוח מקפיאת איברים חודרת\r\nלחדר ואנחנו,  עירומים,  מכסים את הבטן בידיים.  הרוח טור-\r\nקת את הדלת,  הגרמני שוב פותח אותה,  עומד ומסתכל באדי-\r\nשות כיצד אנו מתפתלים זה מאחורי זה כדי למצוא מִפלט\r\nמפני משב הרוח המקפיא.  סוגר והולך.\r\nמערכה שנייה: ארבעה אנשים מתפרצים בסערה פנימה,\r\nבידיהם תערי גילוח,  מברשות גילוח ומגזזות שער.  לבושים\r\nבמכנסי פסים ובמקטורני פסים.  על חזיהם תפור מספר.  אולי\r\nהם מהאנשים שראינו הלילה ברציף (או שמא היה זה אמש?)\r\nלא.  אלה איתנים וכוחם במותניהם.  אנחנו שואלים שאלות\r\nרבות,  אך הם אוחזים בראשינו ובתוך דקה אנו מסופרים\r\nומגולחים.  כמה מגוחכים הפרצופים אחרי התספורת והתגל-\r\nחת! הארבעה מדברים בשפה שנשמעת שלא מן העולם הזה.\r\nאל-נכון אין זו גרמנית,  אני מבין מעט גרמנית.\r\nדלת אחרת נפתחת ולפתע הננו מדשדשים במים,  מסופ-\r\nרים,  עירומים ויחפים.  חדר המקלחת.  סגורים בפנים.  אין\r\nאיש זולתנו.  לאט-לאט פגה התדהמה; מעיזים לשוחח.  הכל\r\nשואלים אך אין איש עונה.  אם הביאו אותנו למקלחות סימן\r\nשנתרחץ.  אם נתרחץ משמע שאין מתכוונים להרוג אותנו\r\nמיד.  מדוע אפוא אין מאפשרים לנו לשבת ולשתות,  אין איש\r\nמסביר דבר,  אין לנו נעליים ובגדים,  ועלינו לקפוץ עירומים\r\nבתוך המים בקור חודר עצמות.  חמישה ימים נסענו בעמידה.\r\nונשותינו?\r\nהמהנדס לוי שואל אותי אם גם בנשים נוהגים כפי שנוה-\r\nגים בנו והיכן הן נמצאות עכשיו,  ואם נוכל לראותן? אני עו-\r\nנה לו כן,  משום שהוא נשוי ואב לבת.  ודאי נראה אותן\r\nבקרוב.  אולם בלבי מנקרת המחשבה שכל זה איננו אלא\r\nהצגה שנועדה לשטות בנו,  להשפילנו.  ברור שבסופו של\r\nדבר ימיתו אותנו,  ומי שסבור אחרת איננו אלא מטורף שנפל\r\nקרבן לתעתועיהם.  אני לא.  אני הבנתי שבמהרה יקיץ עלינו\r\nהקץ,  אולי בחדר זה,  כאשר יימאס להם להביט במערומינו,\r\nלראותנו מקפצים מרגל לרגל,  מנסים מדי פעם להתיישב על\r\nהרצפה אבל מתרוממים מיד,  כנשוּכי נחש,  משום שהרצפה\r\nמוצפת מים קרים,  גובהם כזרת.  מתהלכים ימינה,  שמאלה,\r\nבלא תכלית; משוחחים; כל אחד מדבּר עם כל השאר,  מקימים\r\nשאון.  הדלת נפתחת,  נכנס הסגן הגרמני שהכרנו בבואנו.\r\nפולט בקיצור כמה משפטים,  ופלאש מתרגם: הסגן אומר\r\nשחייבים להיות בשקט - כאן לא בית-מדרש לרבנים.  המלים\r\nהמרושעות הללו,  שנשמעות זרות בפיו,  מעוותות את פניו\r\nוהוא מסנן אותן מפיו כיורק מזון קלוקל.  מבקשים מן המתר-\r\nגם שישאל למה מחכים, כמה זמן עוד נתעכב פה, מה עם\r\nהנשים ועוד ועוד. אולם,  הוא מסרב לתרגם את שאלותינו.\r\nפלאש מתרגם בלא רצון את דברי הגרמני לאיטלקית,  דברים\r\nקרים כקרח,  שופעי ארס,  אך הוא מסרב לתרגם את שאלו-\r\nתינו לגרמנית,  משום שהוא יודע שאין טעם לעשות כן.  הוא\r\nיהודי יליד גרמניה,  כבן חמישים,  על פניו צלקת עמוקה\r\nמפצע שנפצע כשלחם נגד האיטלקים בצבא גרמניה,  במלח-\r\nמת העולם הראשונה.  אדם שקט ומופנם.  אני רוחש לו כבוד\r\nמשום שאני חש שהתחיל לסבול לפנינו.\r\nהגרמני יוצא ואנו משתתקים,  אף שהעמידה הזאת בדממה\r\nמבזה אותנו בעיני עצמנו.  לילה,  עדיין לילה.  התחלנו לפקפק\r\nאם אי-פעם יאיר השחר.  שוב נפתחת הדלת; נכנס אדם לבוש\r\nבגדי פסים.  נראה שונה מחבריו: אינו חסון כמותם,  מרכיב\r\nמשקפיים,  פני אדם תרבותי.  פונה אלינו באיטלקית.\r\nכבר חדלנו להשתומם.  נדמה שאנו צופים בהצגה מטורפת,\r\nמהמחזות שבהם מופיעים על הבימה השטן,  מכשפות ורוח\r\nהקודש.  האיש מדבר איטלקית עילגת במבטא נכרי.  מסביר\r\nבאריכות,  בנימוס; משתדל לענות על כל שאלותינו.\r\nאנחנו במוֹנוֹביץ, סמוך לאושויץ שבשלֶזיה העילית: חבל\r\nארץ המיושב בגרמנים ובפולנים.  המחנה הוא מחנה עבודה -\r\nבגרמנית\r\nArbeitslager\r\n.  כל העצורים (כעשרת אלפים איש)\r\nעובדים בבית-חרושת שנקרא בּוּנה,  ועל שמו גם המחנה\r\nעצמו מכונה בּוּנה.\r\nנקבל נעליים ובגדים; לא,  לא שלנו.  בגדים אחרים ונע-\r\nליים אחרות.  כמו שלו.  כעת אנחנו עירומים משום שעלינו\r\nלהתרחץ.  עלינו לחכות למקלחת ולחיטוי.  אלו ייעשו מיד עם\r\nההשכמה,  משום שאין להיכנס למחנה בלא חיטוי.\r\nודאי,  חייבים לעבוד.  כאן כולם עובדים.  אך יש עבודה ויש\r\nעבודה.  למשל הוא עצמו עובד כרופא.  הוא הונגרי ולמד\r\nבאיטליה.  רופא השיניים של המחנה.  נמצא ארבע שנים\r\nבפנים.  לא,  לא במחנה הזה: הבּוּנה הוקם רק לפני שנה וחצי.\r\nבכל זאת,  הרי כולם יכולים לראות,  נראה טוב,  איננו רזה\r\nיתר על המידה.  \"מדוע אתה במחנה?\" \"האם אתה יהודי כמו-\r\nנו?\" \"לא,\" - עונה האיש לתומו. \"אני עציר פלילי.\"\r\nשואלים אותו שאלות רבות.  על מקצתן מגיב בצחוק,\r\nלעתים עונה ישירות,  לעתים אינו עונה כלל.  רואים בעליל\r\nשמתחמק מלדון בנושאים מסוימים.  על הנשים אינו מדבר:\r\nאומר שמצבן טוב,  נתראה עמן בקרוב,  ואולם סותם ואינו\r\nמפרש היכן ומתי.  לעומת זה מספר מעשיות מוזרות,  מטור-\r\nפות.  שמא גם הוא שם אותנו ללעג ולקלס? או שמא פשוט\r\nיצא מדעתו? הרי במחנה אפשר בהחלט להשתגע.  אומר\r\nשבכל יום ראשון מנגנים קונצרטים ומשחקים בכדורגל; שמי\r\nשיודע להתאגרף היטב יכול להתמנות לטבָח; מי שמצטיין\r\nבעבודה מקבל תלושים שניתן לקנות בהם טבק וסבון.  אומר\r\nשבאמת מי השתייה מזוהמים ואסור לשתות מהם,  אך בכל\r\nיום מחלקים משקה תחליף לקפה,  אבל בדרך כלל איש אינו\r\nשותה ממנו משום שהמרק מימי ביותר ומרווה את הצמא.\r\nאנחנו מבקשים שישיג לנו משהו לשתות,  אך הוא עונה\r\nשאיננו יכול,  שבא לראות אותנו בסתר על אף שהאס.אס.\r\nאסרו עליו להיפגש עמנו לפני שנעבור חיטוי,  ובכלל,  עליו\r\nלהיפרד מעלינו מיד.  הוא בא משום חיבתו לאיטלקים,  ובפי-\r\nרוש משום-כך \"שיש לו לב רך\".  שואלים אותו אם יש עוד\r\nאיטלקים במחנה; כן,  אחדים,  אינו יודע כמה.  מתחמק ועובר\r\nלנושא אחר.  באותו רגע נשמע צלצול פעמון.  הרופא נושא\r\nאת רגליו ונמלט.  נשארנו תמהים ונבוּכים.  יש בינינו\r\nהמתעודדים מדבריו.  אני לא.  עדיין אני עומד בתוקף על דע-\r\nתי שגם אדם מוזר זה,  רופא השיניים,  חמד עמנו לצון.  אני\r\nמסרב להאמין אף למלה אחת שיצאה מפיו.\r\nעם הצלצול אפשר היה לחוש שהמחנה מתעורר.  לפתע ני-\r\nתך מן המקלחות זרם מים רותחים - חמש דקות של הנאה\r\nבאות עלינו.  אך לא הספקנו ליהנות מטעמן; לחדר המקלחת\r\nמתפרצים ארבעה אנשים (אולי ארבעת הספָרים?),  ומשלחים\r\nאותנו בבעיטות,  בדחיפות ובצעקות,  בעודנו רטובים ואפופי\r\nאדי מים רותחים לחדר סמוך קר כקרח,  שבו עומדים אחרים\r\nהמשליכים לידינו סמרטוטים ונעלי עץ. הכל בצעקות מחרי-\r\nשות.  איננו יודעים את נפשנו וכבר אנחנו בחוץ,  על שלג\r\nכחלחל וקפוא,  יחפים ועירומים בטרם עלות השחר.\r\nעלינו לרוץ,  והבגדים בידינו,  עד לצריף העומד במרחק\r\nכמאה מטר.  כאן מרשים לנו להתלבש.\r\nכשסיימנו הצטנף כל אחד בפינתו.  לא העזנו להביט איש\r\nבעיני רעהו.  אין ראי בחדר אך דמותנו נשקפת לנגד עינינו\r\nבמאה פנים חיוורים כסיד.  מאה דחלילים אומללים ומטונפים.\r\nגלגול הצורה הושלם.  כעת אנו רוחות רפאים כמו המתים-\r\nהחיים שראינו אתמול בלילה.\r\nעתה הבנו ששפת אנוש דלה לבטא את העלבון הצורב.  את\r\nאובדן צלם אנוש.  המציאות נגלתה לעינינו כהוויתה בשב-\r\nריר שנייה,  כמעט כמחזה נבואה: עד התחתית הגענו,  לשפל\r\nהמדרגה,  למטה מזה אי-אפשר לרדת.  לא נותר לנו דבר:\r\nלקחו את הבגדים,  את הנעליים,  ואף את שערותינו לא\r\nהותירו לנו.  אם נדבר לא יקשיבו לדברינו,  ואם יקשיבו לא\r\nיבינו.  עוד מעט גם את שמותינו יטלו.  אם בכל זאת נרצה\r\nלשמור עליהם,  יהיה עלינו לאזור את כל כוחותינו כדי שיש-\r\nרוד דבר מה מאתנו.  דבר ממה שהיינו.\r\nאני יודע שלא בנקל ניתן להבין את דברי,  וטוב שכך הוא.\r\nינסה נא,  אפוא,  כל אחד להרהר מה ערכם של הרגלי היום-\r\nיום הקטנים של כל אדם וכמה משמעות יש להם: לחפצים\r\nרבים שיש אפילו בידי פושט-יד עני שבקרן רחוב: ממחטה,\r\nמכתב ישן,  תמונה של אדם יקר.  דברים מעין אלה הם חלק\r\nמישותנו כמעט כמו איבר מאיברי גופנו.  אין אנחנו יכולים\r\nלשוות בדמיוננו את החיים בלעדיהם.  אם הם אובדים מיד\r\nאחרים תופסים את מקומם.  והם שלנו משום שבחובם טמונים\r\nהזכרונות; משום שיש בכוחם לעורר בנו מחשבות.\r\nעתה שוו בנפשכם אדם שניטלו ממנו ביתו,  הרגליו,\r\nבגדיו,  הורחק מיקיריו,  הכל,  כל מה שהיה לו; אדם כזה לא\r\nיהיה אלא קליפה ריקה,  לא נותר לו דבר,  הוא אומלל וחסר\r\nאונים; לא נותר לו כבוד עצמי; הוא לא יכול עוד להבחין בין\r\nטוב לרע,  מי שניטל ממנו הכל בהינף יד,  גם אישיותו ניטלת\r\nממנו בקלות יתרה.  הוא הופך ליצור נחות ביותר שקל להח-\r\nליט להמיתו בלי מחשבה תחילה.  ליצור כזה אין להתייחס\r\nכאל בן-אדם.  במקרה הטוב ביותר יישפט לחיים או למוות\r\nבשל שיקול של תועלת.  אולי כעת ניתן להבין את המשמעות\r\nהכפולה של השם \"מחנה ההשמדה\".  ואולי יובן עכשיו מה\r\nאנו רוצים לבטא במשפט: להיות בתחתית.\r\nHaftling\r\n: (עציר) למדתי שאני הפטלינג.  שמי 174517 ;\r\nובכן נתנו לנו שם,  שאותו נישא כל חיינו,  סימן שנחרת\r\nבכתובת קעקע על יד שמאל.  כמעט לא חשתי כאב בעת\r\nהחריתה שנעשתה במהירות רבה: סידרו אותנו בשורה,\r\nואיש אחר רעהו,  לפי סדר הא' ב',  עברנו על-יד עובד זריז\r\nשאחז בידו איזמל שבקצהו מחט קצרה מאוד.  נראה שבטקס\r\nהזה מביאים אותנו בסוד המחנה: רק אם \"מראים את המִס-\r\nפר\" מקבלים לחם ומרק.  יעברו ימים רבים,  וינחתו עלינו לא\r\nמעט מכות אגרוף,  עד שנלמד להראות את המספר בזריזות\r\nשמא תתעכב החלוקה היומית של מנות המזון.  יעברו\r\nשבועות וחודשים עד שנלמד לבטא נכונה את המספר בגרמ-\r\nנית.  זמן רב המשכתי,  כהרגלו של אדם חופשי,  להעיף\r\nמבטים על פרק יד שמאל שעליה נהגתי לענוד שעון.  אך\r\nבמקומו נבטו אלי בלגלוג המספרים הכחלחלים שנחרתו\r\nבעורי.\r\nרק משחלף זמן רב,  וטיפין טיפין למדו אחדים מאתנו\r\nמשהו על רזי מדע המוות של מִספרי אושויץ; מספרים\r\nהמתמצתים את שלבי ההשמדה של יהדות אירופה.  ותיקי\r\nהמחנות לומדים מהם הכל: מתי הגעת למחנה,  באיזה משלוח,\r\nומכאן יודעים מאיזו ארץ באת.  כל אחד חש יראת כבוד\r\nלמספרים 30,000 עד 80,000.  נותרו מהם רק כמה מאות,  והם\r\nשרידי גטאות פולין.  כדאי לפקוח עין כאשר אתה נושא ונותן\r\nעם איזה 116,000 או 117,000: נותרו מהם רק כארבעים,  אך\r\nהם יוונים מסלוניקי: הם יכולים להפילך בפח.  בעלי המספ-\r\nרים הגבוהים הם נושאים לבדיחות רבות כמו טירונים בצבא\r\nאו \"ירוקים\" באוניברסיטה.  מספר גבוה הוא אדם בעל כרס,\r\nכסיל ופתי; בקלות יאמין לך שבמרפאה מחלקים נעלי עור\r\nלבעלי רגליים עדינות.  בקלות תשכנע אותו שימהר וירוץ\r\nלשם וישאיר לך את פנכת המרק שלו כדי ש\"תשים עליה\r\nעין\".  אתה יכול למכור לו כפית תמורת שלוש מנות לחם;\r\nלשלוח אותו אל הקאפו האכזרי ביותר לשאול (זה קרה לי!)\r\nהאם נכון שהוא עומד בראש\r\nKartoffelschalkommando\r\n,\r\nהקומנדו לקילוף תפוחי אדמה, והאם אפשר להתגייס\r\nלקומנדו שלו.\r\nאך כל תהליך הכנסתנו לסוד הסדר הזה,  החדש עבורנו,\r\nנעשה באורח לעגני ואכזרי.  משנסתיימה חריתת כתובת\r\nהקעקע,  סגרו אותנו בצריף שלא היה בו איש.  המיטות היו\r\nמסודרות,  ואולם אסרו עלינו לגעת בהן ולהתיישב עליהן.\r\nוכך כחצי יום הסתובבנו אנה ואנה בשטח הצר הפנוי והמשכ-\r\nנו להתייסר בצמא.  והנה,  נפתחת הדלת,  ונכנס נער בבגדי\r\nפסים,  נמוך,  רזה,  בהיר-שער,  נראה תרבותי למדי.  הוא\r\nמדבר צרפתית.  אנו מסתערים עליו ובפינו כל השאלות שעד\r\nכה שאלנו זה את זה בלא מענה.\r\nאולם,  הוא עונה בקושי; כאן איש אינו אוהב לדבר.  אנחנו\r\nחדשים,  בורים ועמי-ארצות בתורת המחנה,  מדוע אפוא\r\nלהשחית זמן ומלים לריק? מספר בלי חמדה שכל האחרים\r\nעובדים בחוץ.  הם ישובו עם ערב.  הוא יצא הבוקר את המר-\r\nפאה ולכן הינו משוחרר היום מן העבודה.  שאלתי אותו\r\n(בתמימות מופלגת שכעבור ימים מעטים לא אוכל להאמין\r\nבקיומה) אם יחזירו לנו לפחות את מברשות השיניים? הוא\r\nצחק ופניו הפגינו זלזול,  עם זאת השיב לי:\r\nVous n'etes pas\r\na la maison\r\n(אינך בבית, בצרפתית) - והן בעצם הפזמון\r\nשהכל חוזרים עליו: אינכם בבית; זה אינו בית-הבראה;\r\nמכאן לא יוצאים אלא לדרך. (מה פירוש הדבר נלמד\r\nאחר-כך).\r\nאכן,  הצמא גבר עלי,  עיני נתקלה בגוש קרח שהיה תלוי\r\nמאחורי החלון בהישג יד. פתחתי את החלון,  ניתקתי את גוש\r\nהקרח ואולם מיד זינק כנגדי אחד גדול ושמן שהסתובב בחוץ\r\nוחטף אותו מידי בגסות.\r\n–\r\nWarum\r\n?\r\n–\r\nמדוע - שאלתיו\r\nבגרמנית הדלה שלי.\r\nHier ist kein Warum\r\n- כאן אין\r\nלשאול מדוע - ענה לי ודחף אותי בפראות פנימה.\r\nההסבר לאירוע מתועב אך פשוט: במקום הזה הכל אסור;\r\nהסיבות אינן עלומות,  הרי לשם כך נוצר המחנה.  אם ברצוננו\r\nלשרוד חייבים אנו למהר להבין את העיקרון הזה לאשורו.\r\n......Qui non ha luogo il Santo Volto\r\nqui si nuota altrimenti che nel Serchio!\r\n(פה לא יושיע צלב הקודש, לא שחו פה כשחו במי סרקיו,\r\n[דנטי אליגירי, התפת, תירגם עמנואל אולסברגר,\r\nשיר כ\"א, 48-49)\r\nלאט-לאט מתקרב לקִצו היום הארוך הזה - יום הכניסה\r\nלתופת. השמש שוקעת במערבולת של ענני דם. סוף-סוף\r\nמוציאים אותנו מהצריף.  האם יתנו לנו לשתות? לא.  שוב\r\nעורכים אותבו בשורות ומובילים לרחבה גדולה במרכז המח-\r\nנה.  בקפידה יתרה מסדרים אותנו בריבוע.  מתרחש דבר.\r\nשעה תמימה.  כנראה מחכים לבואו של מישהו.\r\nליד שער המחנה חצוצרה מחצצרת מנגינה: רוֹזמוּנדה,\r\nשיר רגשני ידוע.  החיזיון מוזר כל-כך שאנו מביטים איש\r\nברעהו ומגחכים.  חשים מעט הקלה.  אולי כל זה איננו אלא\r\nאיזו מהתלה גרמנית אדירה.  אבל משמסתיימת נגינת הרוֹז-\r\nמוּנדה מושמעות נעימות לכת אחרות...  ואז,  לפתע מופיעים,\r\nקבוצות קבוצות,  חברינו השבים מן העבודה.  הם צועדים זה\r\nאחר זה,  חמישה-חמישה: הליכתם מוזרה,  לא טבעית,  צעדם\r\nכבד,  כאילו אינם בני-אדם אלא דחלילים שגופם הנוקשה\r\nעשוי עצמות.  הם צועדים בדיוק לפי קצב המנגינה.\r\nגם הם מסתדרים כמונו,  בסדר מדוקדק,  ברחבה הגדולה.\r\nכאשר מתייצבת הקבוצה האחרונה מתחילה הספירה.  יותר\r\nמשעה סופרים שוב ושוב,  בודקים וחוזר חלילה,  וכולם פונים\r\nאל אדם לבוש בגדי פסים,  המוסר דין וחשבון לקבוצת חיילי\r\nאֶס.אֶס. הנושאים ציוד קרבי מלא.\r\nכבר חושך,  אבל המחנה מואר היטב בפנסים ובזרקורים.\r\nנשמעת צעקה \"\r\nAbsperre!\r\n\",  בבת אחת מתפזרות כל הקבו-\r\nצות לכל העברים ושורר תוהו ובוהו.  עכשיו איש אינו צועד\r\nעוד כדחליל נוקשה: כולם גוררים את רגליהם במאמץ ניכר\r\nלעין.  אני שם לב שלכל אחד פנכת פח גדולה ביד או קשורה\r\nלחגורתו.\r\nאנחנו החדשים,  סובבים בתוך המון אדם,  מחפשים פני\r\nידיד,  קול אנושי חם,  מישהו שידריך אותנו.  שני נערים יוש-\r\nבים שעונים על קיר הצריף.  כנראה צעירים מאוד,  כבני שש-\r\nעשרה,  ידיהם ופניהם מפוייחות. אחד מן השניים קורא לי\r\nושואל בגרמנית כמה שאלות,  אינני מצליח להבין,  לבסוף\r\nהוא שואל מהיכן באנו.\r\nItalien\r\n–\r\nהשיבותי. גם בפי שאלות\r\nרבות אך הגרמנית השגורה בפי דלה מאוד.\r\nאתה יהודי?\r\nכן,  יהודי פולני.\r\nכמה זמן אתה במחנה?\r\nשלוש שנים,  הוא משיב ומרים שלוש אצבעות.\r\nודאי היה ילד כשנכנס,  אני מהרהר בחלחלה,  עם זאת,\r\nפירוש הדבר שיש גם מי שנשארים בחיים.\r\nבמה אתה עובד?\r\n-\r\nSchlosser\r\n(נַפָח) אינני מבין.\r\nEisen, Feuer\r\n(ברזל,\r\nאש) משתדל להסביר,  ומניע בידיו כאילו מכה בפטיש על\r\nהסדן.  אם כן הוא נפח.\r\n-\r\nIch Chemiker\r\n(אני כימאי) - אני מודיע לו והוא מניד\r\nראשו בחשיבות.\r\n–\r\nChemiker gut\r\n(כימאי,  טוב) אבל כל זה\r\nנוגע לעתיד הרחוק.  כרגע מייסרני הצמא.\r\nלשתות מים.  אנחנו אין מים - אני אומר לו.  הוא מסתכל\r\nעלי בארשת פנים רצינית,  כמעט חמורה,  ואומר בהדגשה:\r\n\"אל תשתה מים,  חבר\" - ומוסיף מלים אחדות שאינני מבין,\r\nWarum?\r\n-  מדוע?\r\nGeschwollen\r\nהוא עונה בקיצור; אני נד בראשי.  לא הבנ-\r\nתי.  \"נפוח\".  הוא מנפח את הלחיים,  מניח את ידיו על פניו\r\nועל בִטנו וצר בידיים צורת בלון נפוח.\r\n-\r\nWarten bis heute abend\r\n–\r\n\"לחכות עד יום,  ערב,\"\r\nאני מתרגם מלה במלה.\r\nאחר-כך התוודענו זה לזה: \"אני שלוימה,\" אמר לי,\r\n\"ואתה?\" אמרתי לו מה שמי,  והוא שאל: \"היכן אִמך?\"\r\n\"באיטליה,\" אני עונה. שלוימה משתומם: \"יהודים\r\nבאיטליה?\r\n\",  ''כן,\" אני מסביר בגרמנית רצוצה,  \"מסתת-\r\nרת,  אף אחד לא מכיר,  לברוח,  אף אחד לא יודע.\" הוא הבין.\r\nשלוימה קם,  מתקרב אלי ומחבק אותי בעדינות.  השיחה\r\nתמה.  צער אוחז בי,  צער שליו,  כמעט נלבב.  לא ראיתי עוד\r\nאת שלוימה,  אבל לא שכחתי את הפנים הרציניים והעדינים\r\nשל הנער,  אשר קיבל את פני על סף בית-המוות.\r\nדברים הרבה עלינו עוד ללמוד,  אבל הרבה כבר למדנו.\r\nכבר יש לנו מושג על מִבנה המחנה.  ריבוע בעל שש מאות\r\nמטר לכל צלע.  מוקף בשתי גדרות תיל.  בפנימית זורם חשמל\r\nבמתח גבוה.  במחנה שישים צריפי עץ המכונים \"בלוקים,\"\r\nכעשרה עדיין בבנייה.  ובמחנה עומדים גם בנייני המטבח,\r\nמפעל נסיוני שבו עובדת קבוצת הֶפטלינגים בעלי זכויות\r\nיתר,  וכן צריפי מקלחות ובתי-שימוש - אחד לכל שישה או\r\nשמונה בלוקים.  בכמה בלוקים שוכנות מחלקות מיוחדות.\r\nכשמונה מהם,  בקצה המזרחי של המחנה,  מרפאות ובית-חו-\r\nלים.  בלוק מספר עשרים וארבע,  ה-\r\nKratzeblock\r\n,  מיועד\r\nלחולי גרֶבֶת. בלוק שבע,  ששום הֶפטלינג מעולם לא נכנס אל\r\nתוכו,  נועד - ל-\r\nProminenz\r\n- כלומר אצולת העצורים\r\nשבידיהם תפקידים בכירים. בלוק ארבעים ושבע שדרים בו\r\nה-\r\nReichsdeutsche\r\n, (גרמנים ממוצא ארי,  אסירים פליליים\r\nאו פוליטיים),  בלוק ארבעים ותשע - לקאפוס בלבד. בלוק\r\nשתים-עשרה: את מחציתו תופסים ה-\r\nReichsdeutsche\r\nוקא-\r\nפוס ואת מחציתו תופסת הקאנטינה,  שבה מחלקים טבק,  אב-\r\nקת חיטוי,  ומדי פעם מִצרך אחר. בלוק שלושים ושבע שבו\r\nנמצאים המשרדים; לִשכת המִנהל הצבאית ומשרד לענייני\r\nעבודה. לבסוף בלוק עשרים ותשע שחלונותיו סגורים תמיד\r\nמשום שזה\r\n–\r\nFrauenblock\r\n- בלוק הנשים - בית-זונות של\r\nהמחנה,  שנערות הפטלינג פולניות משמשות בו. הוא נועד\r\nרק ל-\r\nReichsdeutsche\r\n.\r\nתחילת עמוד 32",
    "Author": "פרימו לוי",
    "Language": "איטלקית",
    "Translator": "יצחק גרטי"
}