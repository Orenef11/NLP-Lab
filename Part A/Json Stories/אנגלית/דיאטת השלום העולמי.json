{
    "Article-name": "דיאטת השלום העולמי",
    "Article-text": "\"האם מישהו מסוגל לראות יצור אחר כפריט רכוש, כהשקעה,\n\tכחתיכת בשר, כ\"זה\", מבלי להידרדר אל תוך אכזריות כלפי יצור זה\"?\n\tקרן דייויס\n\t \n\t\"חלב נועד להאכיל את צאצאי החיה ולא שאדם ייקח אותו בכוח בשביל עצמו.\n\tלילד יש את הזכות ליהנות מהחלב של אמו ומהאהבה של אמו, אבל אדם קשה-לב,\n\tהמושפע מהתפיסה המטריאליסטית והרדודה שלו, משנה ומעוות\n\tאת הפונקציות האמיתיות הללו.\n\t \n\tכך הילד העדין, אינו מסוגל ליטול חלק באהבה של אמו ולשמוח בפלאי החיים\".\n\tהרב אברהם קוק, הרב הראשי של ישראל 1865-1935.\n\t \n\t\"הרע שנעשה כלפי אחר מגיב בכובד הרב ביותר כלפי עצמו\". מרי בייקר אדי\n\t \n\tסיוט המחלבה\n\tישנן שתי קטגוריות גדולות אחרות של מוצרים מן החי\n\tשאנו אוכלים למרות שהם אינם מאכל אדם: מוצרי חלב וביצים.\n\tאנשים רבים אשר מסתכלים מקרוב על תעשיות החלב והביצים\n\tאומרים כי הן, במובנים מסוימים, רעילות ואכזריות יותר\n\tמהתעשיות שרק עוסקות במוצרי בשר של בעלי חיים,\n\tמשום שהפרות והתרנגולות נופלות קורבן להתעללות קשה\n\tבמשך תקופות ארוכות ונטבחות באופן בלתי נמנע\n\tכאשר הפוריות שלהן יורדת.\n\t \n\tבראש ובראשונה, מוצרי חלב מהווים נושא שהולך ונעשה\n\tיותר ויותר מורכב. שִעבוד הפרה החולבת הנקבה תרם לשִעבוד\n\tבני אדם במגוון דרכים, כך שהנזק הנגרם על ידי יישום גישה זו\n\tנמשך הרבה מעבר להשפעות השליליות הגופניות של צריכת חלב.\n\tלמרות שרבים מאיתנו נמנעים מאכילת מוצרי חלב רק מטעמי בריאות,\n\tחשוב לראות את התמונה הגדולה של הטרגדיה המתמשכת,\n\tמשום שאמת זו הינה עתיקה כמו הזמן: איננו יכולים לזרוע זרעים של עבדות\n\tואכזריות ולקצור פירות של חופש ובריאות.\n\tביסודו של דבר, חלב פרה הוא חומר שעוצב על ידי הטבע\n\tעבור תינוקות הפרה, לא עבור בני אדם.\n\tאנחנו המין היחיד ששותה את החלב המיועד לצאצאים של מינים אחרים,\n\tואנחנו המין היחיד שמתעקש לשתות חלב מעבר לגיל הגמילה.\n\tנראה שאיננו יכולים לשאת את המחשבה של להתבגר ולצאת מהבית.\n\tיתכן שאנו מתגעגעים לגיל הינקות ולשִכחה השלווה של השַד של אִמנו,\n\tואם שלה אינו זמין, אז נשתמש בשד של כל אם מניקה,\n\tגם אם היא פרה וצריך להרוג את תינוקותיה בכדי להגיע אליו.\n\t \n\tבדיוק כפי שהאי-טבעיות הגמורה של בני אדם להרוג ולאכול חיות\n\tהיא ברורה אם אנו מהרהרים בניסיון לעשות זאת בלי כֹּל עזר,\n\tכך גם שתיית חלב. הנגישוּת הקלה לקציצות עגל והמבורגרים זולים\n\tמסווה את העלות והאכזריות האמיתיות של מוצאם שברפת,\n\tכמו שגם עושות החבילות המסודרות של גבינה, חלב, שמנת,\n\tוחמאה במדף מוצרי החלב שבמקרר.\n\t \n\tבטבע, ספק אם היינו אי פעם מסוגלים להגיע מספיק קרוב לפרה מניקה,\n\tביער או במרעה במקום כלשהו באסיה היכן שפרות חיות באופן טבעי,\n\tכדי להשיג ולו טיפת חלב.\n\tשוורים פראיים מגִנים עליהן באכזריות והיו משפדים אותנו בקרניהם\n\tאו תחילה רודפים ומגרשים אותנו הרחק.\n\tאם הצלחנו לעבור את השור, אין זה סביר שהפרה תאפשר לנו\n\tלהשתטח תחתיה ולמצוץ מפטמותיה.\n\tנצטרך להתחרות בתינוק של הפרה, הנמען בעל הזכות של החלב שלה,\n\tולדחוף או לבעוט את העגל הצידה,\n\tואיכשהו למנוע מהאם מלזוז בעוד אנו מוצצים או לוחצים\n\tעל פטמותיה. התמונה כולה כל כך אבסורדית,\n\tעד כי אפילו שתיין החלב המתמיד ביותר לעולם לא ישקול לנסות זאת.\n\t \n\tרק דרך מסורת מתמשכת של שליטה אכזרית\n\tבני אדם מסוגלים לשתות חלב של פרות,\n\tפעולה לא בריאה וסוטה במהותה.\n\tמוצרי החלב בחנויות המכולת שלנו הם תוצאה של מאות שנים\n\tשל מניפולציה אנושית ואכזריות איומה נגד פרות - \n\tאכזריות המתגלמת בפעולות המחלבות המתועשות של היום, גדולות כקטנות.\n\t \n\tמאיצים בפרות לייצר\n\tפרות כיום מאולצות לייצר כמות חלב גדולה בהרבה\n\tמזו שהן ייצרו בטבע. הדבר מושג באמצעות שני סוגים\n\tשל מניפולציה - של מזון ושל הורמונים.\n\tבטבע, פרה, כמו כל היונקים, תייצר חלב לאחר לידת תינוק,\n\tועושה זאת בעקומת פעמון קלאסית במשך כשבעה חודשים,\n\tהחל בפחות מחמישה ליטרים של חלב ליום, עד לשיא\n\tשל כשנים עשר ליטרים ביום, ואז יורדת חזרה לחמישה ליטרים\n\tולאחר מכן לאפס כשהעגל מתחיל לאכול מזון מוצק.\n\t \n\tבמחלבות של היום העגל היילוד מופרד מיד מהאם,\n\tדבר הגורם סבל עצום לשניהם, והאם מאולצת באופן מלאכותי\n\tלייצר 40-50 ליטרים של חלב ליום במשך שבעה עד שמונה חודשים מלאים. \n\tפרות חלב נהיות מעוברות בגיל צעיר הרבה יותר מאשר שהיה\n\tאי פעם מתרחש בטבע, והן נשמרות בהריון כמעט ברציפות,\n\tאפילו בזמן שהן מייצרות חלב מן ההריון הקודם.\n\tהמתח העצום של להיות מואצות בצורה כל כך קשה לייצר\n\tכמויות גדולות באופן כה בלתי נורמלי של חלב\n\tהורס במהירות את הבריאות של פרות אלו.\n\tלמרות שהן היו באופן טבעי חיות עשרים וחמש שנים בטבע,\n\tלאחר כארבע שנים של התעללות \"חלבית\" זו, ה\"פרודוקטיביות\"\n\tשלהן יורדת. הן נאלצות אז לסבול את הברוטליות של בית המטבחיים\n\tולהצטמצם לכדי בשר המבורגר זול, עור ומזון לחיות אחרות.\n\t \n\tההתעללות העצומה והמתמשכת אשר לה חשופות פרות חולבות\n\tאמהות, עושה את החלב שלהן מאוד לא בריא עבור בני אדם.\n\tמלבד הרעלנים (לאדם) הקיימים באופן טבעי בחלב פרות,\n\tכמו הורמון הצמיחה  IGF-1קזאין, אסטרוגן, הורמונים מרדימים,\n\tלקטז, מוגלה, חיידקים, טפילים, והקזו-מורפין הממכר כנראה\n\tשמוזכר בפרק 4, יש את הרעלים שהם תוצאה ישירה של האצת\n\tהפרות בצורה כל כך קשה: הורמוני גדילה מלאכותיים,\n\tהורמונים מעודדי ייצור חלב, אנטיביוטיקה, כדורי הרגעה,\n\tומזון המכיל שאריות חומרי הדברה.\n\tחלב אורגני-כביכול עשוי להכיל כמויות קטנות יותר של רעלים מלאכותיים,\n\tאבל לא של הרעלים הטבעיים, שנוכחותם בחלב פרה מזכירה\n\tלנו כי מדובר במזון אשר נועד לעגלים, לא לבני אדם.\n\t \n\tאיך הפרות האמהות נדחפות למעשה לייצר כמות ענקית כזו של חלב?\n\tהן נאלצות לאכול כולסטרול במזון שלהן ומוזרקות בתערובת\n\tשל הורמונים, כולל אסטרוגן, פרוגסטרון, פרולקטין, וטסטוסטרון.\n\tצרכני חלב מקבלים הגנה מועטה מהורמונים אלה,\n\tשכן התקנות על השימוש בהם הן מינימליות.\n\t \n\tכפי שמייסון וזינגר מדגימים ב\"מפעלי בעלי חיים\",\n\tמינהל המזון והתרופות ומשרד החקלאות קיימים כדי לשרת ולהגן\n\tעל האינטרסים של עסקים חקלאיים ולא על אינטרסים של הצרכן,\n\tשל איכות הסביבה, או של בעלי חיים.\n\tכפי שדוגמה אחת מראה, בזמן שקנדה וכל ממשלות אירופה אסרו\n\tאת השימוש ב- rBGH, ההורמון השנוי במחלוקת של מונסנטו,\n\tהמהונדס גנטית בשִחלוף להגדלת תוצרת חלב בפרות - ה-FDA \n\tאישר בצייתנות את השימוש בו בשנת 1985.\n\tהוא נמצא בשימוש במחלבות בארה\"ב מאז, למרות ראיות מדעיות\n\tכי הוא עלול להגביר את הסיכון לסרטן הן בצרכנים והן בפרות.\n\t \n\tחקלאֵי מחלבות גם גילו מזמן שאם הפרות הואכלו במזונות\n\tעשירים בכולסטרול, הן ייתנו הרבה יותר חלב.\n\tכמובן, פרה בוגרת בטבע אוכלת עשב ולעולם לא תאכל בשר בעלי חיים,\n\tחלב, או ביצים, המקורות היחידים של כולסטרול,\n\tאשר אינו קיים בשום מזון מן הצומח.\n\tאבל פרות חלב,כמו בעלי חיים רבים אחרים המגודלים בחווֹת\n\tוסובלים את ההשפלה של החקלאות המתועשת המודרנית,\n\tמואכלות במזון \"מועשר\" בבשר ופסולת בעלי חיים,\n\tמוצרי-לוואי מן הטבח של דגים, ציפורים, ויונקים אחרים,\n\tכולל אולי פרות אחרות ואפילו העגלים שלהן.\n\tכל זה מעוּות להחריד, אך זהו הליך רגיל במפעלי חלב במשך שנים.\n\t \n\tלדברי החלבן לשעבר טום רוג'רס, אפילו המחלבות הקטנות ביותר\n\tמאכילות את הפרות שלהן במזון \"מועשר\" כדי להגביר את התפוקה\n\tכך שיוכלו להתחרות מבחינה כלכלית.\n\tמשום שכל פרה חולבת מאולצת לייצר הרבה יותר עגלים משניתן\n\tלהשתמש במחלבה, עגליה נטבחים מיד, נמכרים במכירה פומבית\n\tלעסקי עגלים, או נמכרים לעדרי בקר ונטבחים בגיל שנה עד שנתיים.\n\tבכל המקרים האלה, חלקים מגופם מגיעים בסופו של דבר למפעל עיבוד,\n\tמעורבבים עם הפסולת וחלקי הגוף הלא-שמישים של דגים, חזירים,\n\tעופות, קטל-כביש, חיות מעבדה, כלבים מורדמים,\n\tחתולים, סוסים וחיות אחרות ולאחר מכן מבושלים, נטחנים ומתווספים לחיטה,\n\tתירס, סויה, ודגנים אחרים שיינתנו כמזון חזרה לפרות.\n\t \n\tכך, פרות נאלצות באורח שגרתי לאכול פרות אחרות,\n\tוייתכן מאוד שאת הבשר והאיברים של הצאצאים שלהן, במזונן ה\"מועשר\".\n\tהסיבה היחידה שזה כעת אולי ייעצר היא פרוץ מחלת הפרה המשוגעת,\n\tתוצאה ישירה של שיטות חקלאיות מטורפות אלה.\n\tלמרות שהאיסור של ה-FDA על האכלת בשר של מעלי גרה\n\tלמעלי גרה הקטין את הסבירות של פרות לאכול פרות אחרות,\n\tהם עדיין ניזונות מחזירים, תרנגולות, תרנגולי הודו, דגים,\n\tכלבים וחיות אחרות.\n\tבהתחשב באכיפה ובפיקוח הרופפים הידועים של חוק FDA זה,\n\tכמה מהן כנראה עדיין מאולצות לכדי קניבליזם.\n\t \n\tאכזריות מוזרה ומקוממת זו אורבת מאחורי כל שפם-חלב (ראה בהמשך ע.צ.).\n\tהיא נחשבת ל\"עסקים כרגיל\", ואף אחד לא עִרער עליה\n\tבגלל שהחיות המעורבות צומצמו לכדי אובייקטים גרידא\n\tעל ידי תעשיית החלב, עם המטרה העיקרית הבלעדית של ייצור\n\tכמות החלב הגדולה ביותר במחיר הנמוך ביותר.\n\tועם ה-USDA המבטיח לקנות עודפי חלב, התעשייה ממקסמת את הייצור.\n\t(תעשייה שלמה זו היא בבירור הן תוצאה והן סיבה התורמת לאינטליגנציה\n\tתרבותית מופחתת באופן חמור, שאיבדה את יכולתה ליצור קשרים בסיסיים).\n\t \n\tהרעלנים בחלב\n\tכפי שנאמר קודם לכן, כימיקלים, חומרי הדברה, קוטלי פטריות,\n\tדשנים ומתכות כבדות שמתעכלים נוטים להצטבר ברקמות הגוף,\n\tבעיקר ברקמות השומן של האיברים.\n\tפרות חלב, אם כך, מרכזות לא רק את הרעלים שרוססו על הדגנים\n\tועל החציר שהן אוכלות, אלא גם את הרעלנים המרוכזים יותר\n\tשהצטברו בחלקי הגוף של החיות שניתנו להן למאכל במאולץ.\n\tכל זה מצטבר בחלב שלהן, משום שחלב הוא עתיר שומן\n\tורעלים נישאים בשומן. מוצרי חלב, במיוחד חמאה, גבינה, שמנת,\n\tוגלידה, הם בבירור לא בריאים ומסוכנים לאכילה,\n\tבעיקר לילדים ולנשים הרות או מיניקות.\n\t \n\tמלבד כל זה, יש רעלנים טבעיים בעלי עוצמה בחלב.\n\tהטבע לא התכוון שאנו נשתה חלב המיועד לצאצאים של מין אחר,\n\tבעיקר פרות. חלב פרה מתאים במיוחד לצרכים התזונתיים של חיות\n\tעדר שמכפילות את משקלן תוך ארבעים ושבעה ימים בלבד,\n\tשוקלות 136 ק\"ג בתוך ארבעה עשר שבועות  ומגדלות ארבע קיבות בריאות!\n\tחלב פרה מכיל פי שלוש חלבון מחלב האדם וכחמישים אחוז יותר שומן.\n\tחלב הכלבה, למשל, הוא הרבה יותר דומה מבחינה תזונתית לחלב האדם\n\tמאשר חלב פרה. חלב פרה הוא גס מדי, במיוחד עבור ילדים צעירים\n\tהמגדלים רקמת מוח עדינה, מערכת עצבים, ורקמות אחרות.\n\tילדי האדם אינם עגלים!\n\tמוח תינוקות ורקמת עצב גדלים בצורה הטובה ביותר עם החומרים\n\tהמזינים בחלב האדם. לחלבון העיקרי בחלב האדם – לקטלבומין – \n\tיש משקל מולקולרי של  14.\n\tזה מתאים בצורה מושלמת לבניית רקמות האדם הרגישות.\n\tלחלבון הבסיסי בחלב פרה, קזאין, יש משקל מולקולרי של233 \n\tומשום שהוא כל כך עמיד ודביק, הוא משמש כגורם מאחד בצבע,\n\tוגם כדבק שמשמש להחזקת עצי דיקט יחד והדבקת תוויות על בקבוקים.\n\tהוא מושלם לשם בניית רקמות של עגל אבל גורם נזק שאין לחשבו לבני אדם.\n\tקזאין הוא חלבון עצום ומסורבל, שקשה לילד אנושי (או למבוגרים, לצורך העניין)\n\tלפרק, ויוצר הרבה שאריות חומצתיות כאשר מעוכל, ובמקרה של ילדים צעירים,\n\tגורם בעיות רציניות רבות.\n\tאנחנו מודאגים לא רק לגבי האוסף של סימפטומים בילדות\n\tשנקשרו עם מוצרי חלב, כולל כאבי אוזניים, כאבי בטן, כאב גרון,\n\tהצטננות, חום, אנמיה, סוכרת, דלקת שקדים, דלקת התוספתן,\n\tאלרגיות מסוגים שונים, דלקת קרום הריר, שלשולים,\n\tגזים והתכווצויות. אנחנו מודאגים גם לגבי הנזק שנגרם להתפתחות\n\tהמוקדמת של רקמות אצל ילדים צעירים הנאלצים לאכול ולשתות מוצרי חלב.\n\tהאם הרקמות האנושיות הרגישות המרכיבות את מערכת הגוף-מוח אצל הילד\n\tהצעיר יכולות להיווצר כראוי עם הקזאין הדביק והמסורבל ועודפי השומן\n\tשנועדו לגידול בני בקר צעירים?\n\t \n\tזה כמו לנסות לצייר ציור נוף עדין עם מברשות לסיוד הבית!\n\tזה עשוי בהחלט להשפיע על ההתפתחות הפסיכולוגית המוקדמת של הילדים\n\tשלנו - ועם ההורמונים של שור, הרעלנים והסבל שבחלב, אחת ההשפעות\n\tעלולה בהחלט להיות הקהיית הרגישות הבסיסית של הילד.\n\tכמה טרגי לזהם ולפגוע בכלי האנושי הרגיש והמופלא בגיל צעיר,\n\tלצמצם את היכולת שלו להיות צינור לאנרגיה רוחנית, לחוכמה, ולחמלה,\n\tואולי אף להפחית את יכולתו לחוש את הקשר ההדדי העדין שהוא נועד לתפוש,\n\tלחקור ולחגוג. להמשיך לאכול מוצרי חלב לתוך גיל ההתבגרות\n\tובבגרות מסבך ומחזק את הטרגדיה.\n\tברמה עמוקה יותר, לאלץ ילדים צעירים לאכול מוצרי חלב\n\tמביא לתוך המוחות והגוף הנוטים-להתרשם שלהם אנרגיה מצערת\n\tונוראה של עצב עמוק, צער, פאניקה, סבל, ופחד שפרות אמהות תמיד\n\tחֹווֹת במחלבות, אורגניות או לא. עסקי החלב כולם מושתתים על גניבה:\n\tלגנוב בכוח עגלים מאימותיהם וחלב אם מעגלים.\n\tהפכנו קהי רגישות לעד כמה דבר זה הוא באמת כה אכזרי, ואיך זה נמצא בבסיס,\n\tאולי במידה רבה, של עקרונות היסוד של הדיכוי, הכליאה וניצול של נשים\n\tונשיות בתרבותנו.\n\t \n\tהאמהות של כל היונקים חשות לחץ נפשי נורא אם הצאצא הנולד\n\tשלהן נמצא בסכנה ויעשו כל שבכוחן כדי להגן עליו.\n\tאמהות האדם יודעות עד כמה עמוקה התחושה הזו, וכמה הרסני זה יהיה\n\tשילדיהן ילקחו מהן. אהבת אם בדרך כלל תיתן את החיים שלה בשביל\n\tהילד שלה .אנחנו יכולים לראות את הדאגה האימהית העמוקה הזו אצל כלבים,\n\tדובים, פילים, קופים, צבאים, אריות, לווייתנים: אצל כל היונקים זהו מאפיין\n\tמגדיר וברור של אימהות.\n\tמדענים, עסקני חקלאות או תיאולוגים שמכחישים את זה או מפחיתים בחשיבות הדבר,\n\tרק מראים עד כמה האינטליגנציה והרגישות שלהם הופחתו דרך הפציעה\n\tהתרבותית שלהם ומיומנותם בניתוק הנובעת מכך.\n\t \n\tמכל היונקים, הפרה היא זו אשר האינסטינקט האימהי שלה הוא אולי\n\tהברור ביותר: העיניים העדינות והסבלניות שלה, הדרך הטבעית האימהית\n\tשלה עם העגל שלה, מלקקת ומאכילה ושומרת על התינוק שלה,\n\tוהקינה הרמה שלה כאשר העגל נלקח ממנה.\n\tהיא לא יכולה להילחם בידיים שגונבות את הצאצא שלה או לדבר אלינו\n\tבמילים אנושיות, לומר לנו עד כמה עמוק כואב לה.\n\tאבל זה ברור לכל מי שיש לו עיניים לראות ואוזניים לשמוע.\n\tלהתעלם מהסבל שלה ומהסבל של העגל שלה – מאות, אלפים,\n\tמיליונים של פעמים - זה להתעלם ולהכחיש את ההגינות שלנו.\n\tיש בזה עבירה מוסרית עמוקה ונוראה, בחמדה הלא טבעית בחלב\n\tאמו של העגל עוד מלפני אלפי שנים, ובניית תרבות שלמה סביב גניבת חלב,\n\tהריגת האם וילדיה  והצדקת הדבר המחריד כולו על ידי מיתולוגיה:\n\tאלוהים מבטיח לנו ארץ זבת חלב ודבש.\n\tגניבה אלימה זו של חלב מאמהות משועבדות שתלה זרעי מלחמה\n\tוניצול שבאורח טרגי הינם כמעט בלתי נראים לחלוטין.\n\tהיום, התרבות שלנו רואה חלב כמובן מאליו!\n\tהוא מקודם באגרסיביות ברחבי העולם.\n\tאיך נוכל אי פעם לקוות לשלום כאשר אנו מתַרגלים אלימות מבישה\n\tשכזו בקנה מידה כה מאסיבי?\n\t \n\tארבעה מסלולים לגיהנום\n\tהעגלים שנלקחים מאימותיהם נידונים תמיד להתעללות אכזרית,\n\tולפרה האֵם בהחלט יש מוּדעות לכך. בעלי חיים הם רגישים להפליא,\n\tכפי שאינספור תרבויות גילו וכפי שראיות מדעיות מראות יותר ויותר.\n\tפרות אמהות מודעות לכך שהידיים שמגבילות ואונסות אותן ודוחפות\n\tאותן בצורה כל כך קשה לייצר חלב לא יכולות להיות טובות עבור ילדיהן.\n\tהעגל שנולד במחלבה ילך במורד אחד מארבעה מסלולים ארורים.\n\tאם היא נקבה, ייתכן שהיא תגודל להיות, כמו אִמה, שפחה במחלבה.\n\tהיא תוסר מאמה מוקדם ככל האפשר כדי לא לבזבז את החלב הסחיר של האם.\n\tקרניה יגדמו, בדרך כלל על ידי שימוש במגהץ חשמלי לוהט\n\tשמוצמד לבליטות הקרניים שלה.\n\tהדבר מתואר בספר לימוד מודרני על ניהול מחלבה:\n\t  . . . \"הנח את העֶגלה על צִדה ושים את הברך שלך על הצוואר\n\t  . . . מסיר הקרניים צריך להישאר על הבליטה בערך חמש\n\tעד עשרים שניות. הזמן ייראה ארוך יותר, בגלל השילוב של חוסר\n\tהנעימות של שריפת שיער והעגלה הנאבקת . . . הסרת הקרניים הושלמה\n\t. . .  כאשר אתה שומע קול חריקה ומסיר הקרניים נוטה לצידו.\n\tזהו הצליל של שפשוף קצה מסיר הקרניים כנגד עצם הגולגולת.\"\n\t \n\tלדברי תעשיית החלב, בערך חצי מהעגלות נולדות עם \"יותר מדי\" פטמות\n\tעל העטינים שלהן ופטמות נוספות אלו, אשר הן \"מכוערות\"\n\tועלולות להפריע למכונות החליבה החשמליות, מוסרות מהעגלות ללא הרדמה,\n\tכמתואר שוב בספר הלימוד לניהול המחלבה:\n\t\"תפוס את הפטמה בין האגודל לאצבע. אפילו בעגלות קטנות,\n\tאספקת העצבים לפטמות שלהן כבר מפותחת.\n\tודא שהעגלה קשורה היטב לפני שתמשיך. משוך כלפי חוץ את הפטמה\n\tוגזור חתיכה נדיבה עם המספריים.\"\n\tהסרת קרניים, קיצוץ זנב, והורדת פטמה לא רק גורמים כאב נורא\n\tאלא גם מגבירים את הסיכון לזיהום ובכך להתפשטות מחלות.\n\tהם עוזרים להסביר את הבעיה הנפוצה של וירוס לוקמיה,\n\tאשר מדביק פרות בערך בשמונים ותשעה אחוזים מהמחלבות בארה\"ב\n\tועל פי חוקרים באוניברסיטת קליפורניה,\n\tעלול להוות איום לקבלת סרטן אצל הצרכן.\n\t \n\tבעוד שבטבע פרה לא תהיה מוכנה להרות את העגל הראשון שלה\n\tבמשך לפחות שלוש עד חמש שנים, זהו זמן רב מדי בכדי להאכיל אותה\n\tללא קבלת כסף-חלב ממנה. מזון פרות הוא יקר, ולכן המפעילים\n\tרוצים להכניס אותה לייצור במהירות, מה שאומר להכניס אותה להריון\n\tמוקדם ככל האפשר, תוך שנה או פחות, כאשר היא עדיין רק ילדה\n\tבמונחים אנושיים. מטרה זו מושגת באמצעות מניפולציה הורמונאלית –\n\tמתן כמויות עודפות של אסטרוגן והורמונים אחרים ,וכן פרוסטגלנדין,\n\tהורמון המשמש להביא פרות לייחום כאשר מפעילי המחלבה רוצים להפרות אותן.\n\tברוב המכריע של המקרים, פרת החלב תהיה מרותקת לתא\n\tאו לאיזור חליבה כל השנה, לעתים קרובות נחשפת\n\tלטמפרטורות קיצוניות, עם מאומה לעשות מלבד לאכול ולעמוד\n\tבמקום אחד, מופחתת לכדי מעמד של מכונה לייצור חלב.\n\tהיא תהיה מופרה על ידי אקדח זרע הנדחף עד לעומק מרפק\n\tלתוך הנרתיק שלה ויורה.\n\tהזרע בא משור מיוחד אשר קיים גם הוא כדי להיחלב - עבור הזרע שלו – ויישַחֵט\n\tכאשר הפרודוקטיביות שלו תרד.\n\tברגע שהיא יולדת, התינוק של הפרה יגנב ממנה במהירות,\n\tוהיא תיחלב פעמיים עד שלוש פעמים ביום על ידי מכונות החליבה.\n\tכבר לא משהו שנעשה על ידיה, החליבה היא משהו שנגרם לה.\n\tהמכונות לעיתים קרובות גורמות לחתכים ופציעות ויכולות\n\tלהוביל למסטיטיס, דלקת זיהומית של העטין, אשר משתוללת במחלבות\n\tהמודרניות. לפעמים מכונות החליבה גם נותנות שוקים חשמליים,\n\tוגורמות לאי נוחות ופחד רב. הפרה יכולה להיות גם \"ספוגה\",\n\tהליך המבוצע באופן שגרתי על פרות מסוימות לאחר הלידה\n\tכדי להפחית מחלות מטבוליות בהנקה המוקדמת.\n\tגלונים רבים של תמיסה עשירה בחומרים מזינים נדחפים לתוכה\n\tדרך צינור באורך שני מטרים המוחדר לגרונה.\n\tהיא עלולה לטבוע אם הנוזל מוחדר מהר מדי או אם הצינור תקוע\n\tבתוך קנה הנשימה שלה. נוהל דומה בשם \"שטיפה\" עלול להיכפות\n\tעל העגל היילוד שלה גם כן, כדי לתת לו קולוסטרום.\n\t \n\tמיד לאחר שהפרה מתחילה להיחלב, היא מופרה שוב ב\"דוכן האונס\"\n\tעל ידי אקדח הזרע. היא לפיכך הרה ומניקה במקביל,\n\tותשוחרר ממכונת החליבה רק במהלך החודשיים האחרונים של ההריון.\n\tברגע שהיא יולדת, התינוק נלקח ממנה שוב, והיא חוזרת\n\tאל מכונת החליבה, ונאנסת ושוב מופרה.\n\t \n\tכל זה גורם סבל עצום לפרות האמהות ובריאותן מידרדרת במהירות.\n\tההורמונים יוצרי החלב, המזון העתיר בכולסטרול\n\tולוחות הזמנים הלא טבעיים של החליבה גורמים לעטיני הפרות\n\tלהיות כואבים וכל כך כבדים עד שלפעמים הם נגררים על הקרקע\n\tובתוך הצואה שלהן, מה שמחריף את דלקת השד הכואבת\n\tומוביל לשימוש יתר באנטיביוטיקה.\n\t \n\tהעטינים שלהן נמתחים באופן קבוע הרבה מעבר למה שהיו בטבע,\n\tהקרסוליים שלהן נפוחים וכואבים מעמידה מתמדת על בטון.\n\tלאחר שלוש עד חמש שנים, פרות אמהות אלו, שְפַחות חלב,\n\tהינן מותשות ונשלחות במשאיות צפופות לפגוש את האכזריות\n\tהמעליבה הסופית של בית המטבחיים.\n\tרוב הפרות ה\"גמורות\" המגיעות לבית המטבחיים הן פרות חולבות.\n\tאלה הן חיות חולות, פצועות או חלשות מדי מכדי לרדת מהמשאית.\n\tהעצמות שלהן עלולות להישבר בקלות בגלל אוסטיאופורוזיס\n\tשנגרם על ידי מזון עתיר חלבון ואילוץ לייצור נפח חלב גבוה.\n\tההעברה במשאית יכולה להימשך כמה ימים ללא אוכל או מים\n\tבתנאי קור עז או חום קיצוני. לפעמים הפרות קופאות פשוטו כמשמעו,\n\tוצמודות לצדדים הפנימיים של המשאיות. אם הן קרסו \"גמורות\",\n\tאלו יזועזעו עם שוקֶרים מכאיבים ביותר.\n\tאם הן עדיין לא יכולות לזוז, הן נגררות על ידי שרשראות,\n\tשלעתים קרובות קורעות את העור, קורעות גידים ורצועות\n\tושוברות עצמות בתהליך. הן לא מורדמות בצורה הומאנית\n\tכי הן נחשבות רק כבשר (ופגרי המתים לא אמורים להיטבח\n\tאם כי גם זה קורה, לפי תצהירים של עובדים בספר \"בית מטבחיים\"\n\tשל גייל אייזניץ).\n\tהן נגררות לרצפת ההרג, שבה גופן יקרע לגזרים כדי לייצר בשר המבורגר,\n\tמזון לבעלי חיים, מזון לחיות מחמד, עור, ג'לטין, דבק ומוצרים אחרים.\n\t \n\tאותם התרחישים חלים גם במחלבות שמייצרות מה שנקרא\n\tמוצרי חלב אורגניים, פרט לכך שהמזון הוא אורגני, יש הגבלה על כמות\n\tההורמונים ורעלים אחרים, ויש אולי מעט יותר מקום בתא הכלא.\n\tפרות עדיין נשחטות אחרי כמה שנים ומנגנון תמחור זהה מניע את התעשייה:\n\tלקבל את מרבית החלב בעבור המחיר הזול ביותר.\n\tפרה יחידה שווה מעט מאוד, שכן מיקסום הריונות מגביר את ייצור החלב\n\tולכן ישנם תמיד יותר עגלים מאשר ניתן להשתמש.\n\tזה מביא אותנו אל המסלול האפשרי השני של עגלים שנולדו במחלבה:\n\tהם עלולים להיהרג זמן קצר לאחר הלידה אם הביקוש\n\tבתעשיות הבשר והעגלים הוא נמוך. הרֶנֶט (אנזים הגְבָּנה) בקיבה הצעירה\n\tשלהם הוא בעל חשיבות בהכנת גבינות. גופם אז נטחן למזון חיות,\n\tועורם משמש להפוך לעור יקר יותר.\n\tלפעמים פרות בהריון נשלחות לשחיטה. במקרה זה, העגלים העוּבּרים\n\tשנופלים מתוכן כאשר הן \"נפתחות\" בחיתוך חייבים להישחט בנפרד\n\tעל ידי עובדי המשחטה. תינוקות אלה שטרם נולדו מופשטים מעורם\n\tהרך שעל גופם הקטן והרטוב, עור אשר משיג מחיר גבוה למדי.\n\t \n\tמסלול אפשרי שלישי עבור עגלי מחלבה הוא להימכר במכירה פומבית\n\tלתעשיית העגלים. הן הזכרים והן הנקבות נאלצים ללכת במסלול חשוך\n\tואומלל זה כאשר הם אינם נחוצים בחוות החלב (וזה כולל מחלבות אורגניות).\n\tההתעללות שהיצורים המסכנים האלה צריכים לסבול במשך חייהם הקצרים\n\tידועה ומתועדת. הם מאולצים לתוך ארגזי עגלים ונכבלים בשרשרת\n\tעל צווארם ברגע שהם מגיעים למפעלי העגלים, בני רק כמה ימים או שבועות.\n\tארגזים אלה בנויים קטנים בכוונה, כדי להגביל את העגלים כך שלא יוכלו לזוז,\n\tכדי לגרום לשרירים שלהם להיות לא מפותחים ולבשר שלהם להיות רך יותר.\n\tהם שרויים כל הזמן בחושך ומואכלים בדיאטה חסרת ברזל\n\tבכוונה כך שבשרם יהיה חיוור, מה שמשיג מחיר גבוה יותר.\n\tהם ימצצו או ילקקו בטירוף כל ברזל, כמו מסמרים שנמצאים במקרה בהישג יד.\n\tהם סובלים בשקט ריתוק אכזרי זה, לעתים קרובות מכוסים בצואה של עצמם.\n\tהמזג השמח והעליז הטבעי שלהם נהרס על ידי הכאב וחוסר התקווה של מצבם.\n\tהדיאטה הנוזלית שלהם עטורה בכימיקלים, תרופות ואנטיביוטיקה,\n\tולאחר שלושה עד ארבעה חודשים, הם מובלים במשאיות לבית המטבחיים\n\tלהיהרג עבור השווקים של בשר ועורות עגלים.\n\t \n\tהמסלול הרביעי של עגלים הנולדים במחלבה, אם הם זכרים,\n\tהוא להימכר לתעשיית הבשר ולגדול להיות בשר בקר.\n\tבמקרה זה הם יצטרכו להתמודד עם הכאבים העזים של סירוס ללא הרדמה\n\tכאשר הם עדיין צעירים. בעלי חיים אומללים אלה עלולים גם להיות ממותגים\n\tלעתים כמה פעמים, תוך גרימת כוויות כואבות ביותר מדרגה שלישית,\n\tוקרניהם יוסרו, תהליך אשר גם הוא כואב מאוד.\n\tהם מבלים שנה עד שנה וחצי כלואים או בליחוך עשב, גדלים לגודל\n\tשגורם להם להיות רווחיים כבשר ולאחר מכן נשלחים למִפְטָמָה כדי להשמין.\n\tבמפטמות, מאות או אלפי בני בקר מסורסים נדחסים יחד\n\tבמשך כמה חודשים עם מעט או ללא מחסה במכלאה מצחינה\n\tומואכלים במה שמפעילי המפטמה יכולים להמציא כדי לגרום להם\n\tלהעלות כמה שיותר במשקל במהירות ובמחיר הזול ביותר האפשרי (כאשר הם נמכרים,המפעילים משולמים לפי משקל).\n\tהיצורים האומללים, אובייקטים גרידא בתעשיית הבשר,\n\tמקבלים סטרואידים מלאכותיים לצמיחה כמו Ralgro, Synovex, או\n\t Rumensin כך שיגדלו להיות הרבה יותר כבדים בגיל הרבה יותר צעיר\n\tממה שהם אי פעם יהיו בטבע. בעוד שפרות הן אוכלות עשב טבעיות\n\tשלעולם לא יאכלו דגנים בטבע, מפעילי מפטמות, כמו מפעילי מחלבה,\n\tמצאו כי להאכיל אותן בדגנים מגביר את הצמיחה והרווחים. בגלל שדגן\n\t(בעיקר תירס, פולי סויה, חיטה ושיבולת שועל) הוא יקר יחסית,\n\tהוא מתוגבר בתוספים זולים כדי להוסיף אפילו עוד יותר משקל לבקר.\n\tתוספי מזון לבקר ידועים הם נסורת, אבק בטון, זבל עופות\n\tותוצרי לוואי של נפט.\n\tכל הרעלים שבתבואה, כמו גם בחומרים האחרים, מתרכזים בשומן\n\tובבשר של הפר. לא פחות בלתי נעים הוא להרהר על תוספי מזון אחרים:\n\tהגופות הטחונות וחלקי בעלי חיים שמקורם בתעשיית העיבוד.\n\t \n\tמוצרי בעלי חיים אלה הם גבוהים במיוחד ברעלים מרוכזים,\n\tכמו גם בשומן, כולסטרול, וחלבון מן החי, אשר מסייע להפיק את השומן\n\tהמשויָש שמביא מחיר גבוה יותר.\n\tהשוורים הצעירים אינם מורשים לנוע, משום שאז הם ישרפו קלוריות\n\tוהדבר יקשיח את בשרם. עסקי החקלאות גילו גם שאם בעלי חיים ניזונים\n\tבאנטיביוטיקה באופן שגרתי בתזונה שלהם, הם גדלים מהר יותר וכתוצאה מכך,\n\tעל פי \"איגוד המדענים המודאגים\", מעל שבעים אחוז מכל האנטיביוטיקה\n\tהמיוצרת בארה\"ב ניתנת לבעלי חיים הכלואים לצורך מזון.\n\t \n\tאנטיביוטיקה גם ניתנת כדי לעזור להילחם בזיהומים ובמחלות\n\tאשר משתוללים במפטמות הצפופות שבהן הפרים כלואים.\n\tובעוד זה קוֹמי לחשוב על פרות מדשדשות אל נחלים כדי לתפוס דגים,\n\tהאמת המוזרה היא כי אוכלוסיות שלמות של דגים הושמדו הן באוקיינוס האטלנטי\n\tוהן באוקיינוס השקט על ידי פעולות מכמורות-רשת ענקיות פשוט\n\tכדי לספק דגים לתעשיית האכלת בקר. הדגים מכילים את השומן והכולסטרול\n\tשפועלים כל כך טוב כדי לפטם שלא כדרך הטבע פרים חסרי מזל אלו.\n\tברגע שהם יכולים, מפעילי המפטמה שולחים את השוורים המפוטמים\n\tלבתי המטבחיים כך שבשרם יוכל להיאכל על ידי בני אדם ואוכלי עשב אחרים,\n\tכולם שבויים בידי תעשייה מקאברית של פיטום והרג\n\tשמקיפה ומזהמת את כדור הארץ כולו.\n\tאוקיינוסים, שדות, שטחי מרעה, יערות, כבישים, גני חיות, חוות,\n\tקרקסים, מעבדות, סוכנויות לשליטה בבעלי חיים, חברות גידול חיות מחמד,\n\tובתי ספר מקושרים לחוות עיבוד ולבתי מטבחיים ברשת זו של אלימות,\n\tוהחיות הנשלטות או המוּמתות במקומות אלה תורמות להשמנה של פרים אלה\n\tכך שיהרגו באופן רווחי יותר. הבשר שלהם הוא הבית של אומללות משחיתה\n\tשעלולה לקלל אותנו במגוון דרכים, אם אנו תומכים בתעשייה זו\n\tעל ידי צריכתה במרכזי הבשר הקיימים בכל מקום והמגדירים את התרבות שלנו.\n\t \n\tכל ארבעת המסלולים האפשריים שעגל הנולד במחלבה עלול לקחת\n\tהם נתיבים של התעללות ומוות מוקדם. מכיוון שבני בקר בטבע יכולים\n\tלחיות בקלות עשרים עד שלושים שנה, התעשייה, על ידי הרג עגלים, פרים\n\tופרות חלב בגילאים של חודשים ספורים עד מספר שנים,\n\tלמעשה הורגת תינוקות וילדים.\n\tבזאת היא בדיוק כמו התעשיות הכולאות והורגות כבשים, חזירים,\n\tתרנגולות, תרנגולי הודו ודגים: כולם מאולצים לגדול באופן חריג\n\tבמהירות ונטבחים צעירים. באופן דומה, במלחמות שאנו ממיטים זה על זה,\n\tילדים סובלים ומתים יותר וכיום יותר מתמיד הם נאלצים גם לבצע את ההרג.\n\tתרבות המזון מן החי מקדמת שליטה וניצול של נשים ושל נשיות,\n\tשהן מלאות בכוח הענקת וטיפוח חיים ושל תינוקות וילדים, אשר הינם מלאים\n\tבכוחות של תמימות וצמיחה.\n\t \n\tמסיכת השפם\n\t(חלק זה מדבר על קמפיין הענק האמריקאי, אותו תוכלו לראות ב http://www.whymilk.comע.צ.(\n\tכלי שיווקי תמים למראה ויעיל זה,  ה\"שפם\" של תעשיית החלב,\n\tהינו בעצם מסיכה שמסתירה את התעשייה המחליאה והבלתי אנושית\n\tביותר שאפשר להעלות על הדעת.\n\tאמהות צייתניות צמחוניות אלה והילדים חסרי המזל שלהן נשלטים\n\tמלידה ועד מוות, מפוטמים באופן לא טבעי משומן בעלי חיים\n\tכדי שבני אדם יוכלו לפטם את עצמם במוצרי חלב ובשר פרה.\n\tאפשר היה כמעט לקוות כי בעבור ההקרבה העצומה שלהן,\n\tפרות החלב לפחות יספקו לבני אדם משהו מועיל.\n\tאולם אין מנוס מהצדק העמוק: על ידי הריגתם, אנחנו הורגים את עצמנו;\n\tעל ידי שיעבודם, אנחנו משעבדים את עצמנו;\n\tעל ידי החלאתם, אנחנו חולים בעצמנו.\n\t \n\tפרות אמהות, כמו כל היונקים המניקים, מייצרות רמות גבוהות\n\tשל אסטרוגן בחלב שלהן. אין זה בריא לבני אדם לצרוך\n\tאת רמת האסטרוגן הגבוהה הזו בכל גיל שהוא.\n\tתוצאה אחת מתבקשת היא שגופן של נערות צעירות\n\tנדחף באופן לא טבעי להיות בוגר מינית בגיל צעיר.\n\tהגיל הממוצע של הווסת, המחזור הראשון, במקום להיות 17\n\tכמו שהיה באמצע המאה התשע עשרה, הוא כעת 12.5 שנים.\n\tהדבר הובהר באופן מדהים ביפן אחרי מלחמת העולם השנייה,\n\tשבה במרחב של דור אחד או שניים בלבד לאחר שמוצרי חלב הוצגו שם,\n\tהגיל הממוצע של הווסת ירד מ- 15.2  ל- 12.5.\n\tלדברי החוקרת קרי סונדרס, \"הן כפרים אפריקאים והן הסינים שמרו רבות\n\tמהמסורות התזונתיות שלהם של אכילת מזונות מהצומח,\n\tובשניהם ממוצע תחילת ההתבגרות המינית הנשית הוא גיל שבע עשרה\".\n\t \n\tהווסת המוקדמת באופן לא טבעי בתרבות שלנו גורמת סבל בל יתואר,\n\tעם הריונות גיל-עשרה מיותרים, דילמות ודיונים על הפלות ומתח לא טבעי גופני,\n\tפסיכולוגי וחברתי שהינו פשוט תוצאה של דחיפת הבנות שלנו לתוך בגרות מינית\n\tמוקדמת מדי, בדיוק כפי שאנו עושים לשפַחות החלב, הפרות הצעירות במחלבה.\n\t \n\tאפילו כשהן אוכלות מוצרי חלב ובכך מדרבנות את האונס, הניצול והמוות\n\tשל חיות נקבות אחרות, נשים עלולות להיראות בו זמנית על ידי גברים כמו בשר,\n\tאובייקטים גרידא לשימוש. באופן אירוני, בדיוק כמו שפרות נאלצות\n\tשיהיו להן בלוטות חלב גדולות ונפוחות שלא כדרך הטבע לשם ייצור יתר\n\tשל חלב עבור תעשיית החלב, המזונות המגיעים משם מייצרים בלוטות חלב\n\tגדולות באופן לא טבעי אצל הנשים שצורכות אותם - תכונה המוערכת כטובה\n\tבתרבות הרעייה שלנו ועוד יותר מחזקת את מצב הנשים כאובייקטים\n\tבלבד בעיני גברים. תעשיות החלב והבשר המחוברות זו לזו מנציחות\n\tאת מנטליות הרעייה הפטריארכלית הרואה הן חיות והן נשים כ\"בשר\",\n\tלהיחלב ולהיאכל במקרה אחד ולהיות מנוצלות מינית באחר.\n\tישנם אסונות אחרים המקושרים עם הצריכה האנושית של מוצרי חלב פרה.\n\tד\"ר צ'ארלס אטווד וד\"ר ט' קולין קמפבל כתבו, \"מחקרים אפידמיולוגיים\n\tבאדם מצאו קשר הדוק בין צריכת חלבון מן החי לסוגי סרטן שונים.\n\tמכל החלבונים מן החי, קיימת ראייה נסיונית חזקה כי קזאין, החלבון\n\tהעיקרי שבחלב, מסוגל במיוחד לקדם התפתחות סרטן . . . . מה הן הבעיות\n\tהאחרות עם חלב ומוצרי חלב? רוב המומחים לאלרגיות ילדים מתעקשים\n\tכי יותר ממחצית המטופלים שלהם אלרגיים לאחד או יותר מהחלבונים שבחלב\n\t(ישנם מעל 25). תסמיני האלרגיה שלהם כוללים אקזמה, אסטמה,\n\tדלקות האוזן התיכונה, זיהומים בסינוסים, דלקות אף, דלקות קיבה ומעיים\n\tואלרגיות קוליטיס - מצבים האחראים לשמונים עד תשעים אחוז\n\tמהביקורים במשרד הרופא . . . \".\n\tשמונים עד תשעים אחוז מהביקורים במשרדו של הרופא – \n\tאין זה מפתיע שמוצרי חלב מקודמים במידה כה רבה על ידי קומפלקס\n\tתעשיית התרופות והבנקאות ושדיאטות על בסיס צמחי אינן מעודדות.\n\t \n\tהעומס הפתוגני (פתוגן - מיקרואורגניזם מעודד מחלה) הענק המותר בחלב מפוסטר \n\t- חמישה מיליון פתוגנים לכוס, יותר מפי מאתיים העומס שתמצא בדגנים,\n\tירקות, פירות, קטניות ואגוזים אם לא זוהמו בזמן הטיפול בהם - הוא מתח\n\tמתמיד על המערכת החיסונית ועלול להגדיל סיכונים עבור ספקטרום שלם\n\tשל מחלות כמו גם סרטן מכל הסוגים, במיוחד השד והערמונית.\n\tחלב פרה מכיל כמויות גדולות של מוגלה, אשר הן בלתי נמנעות\n\tבשל הרמות הגבוהות של חיידקים בעטינים שעברו טראומה של פרות חולבות,\n\tופיסטור אינו מונע את שטף הפתוגן הנכנס.\n\tדגימות חלב מפוסטר שנקנו ונבדקו על ידי \"דו\"חות הצרכן\" הכילו 30 מיליון\n\tעד 700 מיליון חיידקים לכל כוס! פתוגנים אלה, מלבד הגדלת הסיכונים\n\tלדלקות הקיבה והמעיים, סטרפטוקוקים ומגוון של מחלות אחרות,\n\tגם ידועים ביכולתם לקדם עששת ותינוקות אשר נרדמים תוך יניקה מבקבוק\n\tעם חלב פרה נתונים לסיכון של פירוק חלקי או אפילו מלא של השיניים שלהם!\n\tלדברי החוקרים המצוטטים על ידי ד\"ר פרנק אוסקי, אכילת מוצרי חלב\n\tקשורה בשלשולים, אנמיה ומחסור בברזל, דימום במערכת העיכול, מחלת כליות, אקזמה,\n\tברונכיטיס, אלרגיות, אסטמה, קדחת השחת, דלקת מפרקים שגרונית, סירפדת,\n\tאלרגיה לפניצילין, לוקמיה, טרשת נפוצה וריקבון שיניים, כמו גם לסוכרת,\n\tהשמנת יתר וטרשת עורקים הנגרמת על ידי התכולה הגבוהה של שומן וכולסטרול.\n\t \n\tהחלבון בחלב, במיוחד קזאין, בעודו מושלם עבור עגלים, הוא גדול מדי וקשה\n\tלעיכול עבורנו. לעגלים יש אנזים מסוים, רנין, שלא קיים אצל בני אדם,\n\tשנקרש ומסייע בשבירת הקזאין. לדברי חוקר התזונה הנודע ט' קולין קמפבל,\n\t\"חלבון חלב פרות עשוי להיות המסרטן הכימי המשמעותי ביותר שאליו בני האדם חשופים.\"\n\tנוסף על כך, חלב פרה הוא עשיר בהורמון גדילה טבעי, כדי לגרום לעגל היילוד\n\tלגדול במאות קילוגרמים תוך השנה הראשונה של החיים.\n\tחומר מעודד צמיחה זה, הנקרא על ידי מדענים גורם צמיחה\n\tמדמה-אינסולין 1 (IGF-1), זהה לחלוטין, מולקולרית, ל IGF-1 \n\tאצל בני אדם, אשר מדרבן את הצמיחה שלנו כילדים.\n\tהמנה הנוספת של גורם הצמיחה שאנו מקבלים בחלב פרה גורמת\n\tלנו לגדול באופן לא טבעי ולא רק לגובה. אני זוכר, כילד שגוּדל בבית שטיפוסי\n\tבו לאכול הרבה מוצרי חלב, שהשיניים שלי היו גדולות הרבה יותר\n\tמדי עבור הפה שלי והאורתודנט, באומדו את הגשרים שנדרשו כדי ליישר אותן,\n\tקרא \"וואו! נראה כאילו יש לך שיניים של פרה!\".\n\tאצל מבוגרים, מחקרים הראו כי עודף IGF-1 מאכילת מוצרי חלב\n\tעלול להגביר את הסיכון של סרטן. מכיוון שאנחנו כבר לא צומחים,\n\tכמבוגרים יש לנו בדרך כלל מעט מאוד, אם בכלל IGF-1  בדם שלנו\n\tכדי לקדם את הצמיחה של תאים חדשים. ל- IGF-1 שנכנס למחזור הדם שלנו\n\tכאשר אנו אוכלים מוצרי חלב יש השלכות חמורות. נזכיר שבטריליונים\n\tשל התאים בגופנו, יש באופן טבעי כמה תאים סרטניים שמתפרצים פה ושם\n\tכל הזמן; עם מערכת חיסונית בריאה, תאים אלה מתגלים בקלות ונהרסים.\n\tכאן נכנס IGF-1 מחלב הפרה. גורם צמיחה זה הוא כמו דלק שנשפך על אש,\n\tמגרה חלוקת תאים פתאומית ומהירה בתא סרטני קטן, שהיה קל להתמודד איתו.\n\tהמערכת החיסונית, מותשת כבר מעומס הפתוגנים והרעלנים במוצרי חלב,\n\tייתכן שלא תוכל להכיל זאת. IGF-1  במוצרי חלב עלול למעשה\n\tלעודד סרטן -ועדיין אנשים מפורסמים, כולל אנשי מקצוע בתחום הבריאות,\n\tמופיעים במסעות פרסום יקרים עטורים בשפמי חלב ותומכים בתעשיית החלב!",
    "Author": "דר וויל טאטל",
    "Language": "אנגלית",
    "Translator": "עדי צור, יונתן בר, רימונה גרסון"
}