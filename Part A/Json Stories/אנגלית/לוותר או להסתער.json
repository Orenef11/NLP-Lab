{
    "Article-name": "לוותר או להסתער",
    "Article-text": "אם קראתם את ספרו של כריס אנדרסון, הזנב הארוך, לא גיליתי לכם את אמריקה. אבל לא הזנב הארוך מעניין אותי כרגע — אני רוצה להראות לכם את הראש הקצר. הראש הקצר, הגדול והרווחי. זהו נתח השוק העסיסי ביותר, והוא נופל בחלקם של האנשים שנמצאים בראש הרשימה.\n\n\t\t\t\tלמה חשוב להיות מספר אחת \n\n\t\t\t\tלאנשים יש מעט זמן ונכונוּת לקחת סיכונים רבים. אם יאבחנו אצלכם סרטן בטבור, לא תבזבזו זמן בביקורים אצל המון רופאים. תלכו ישר למרפאה \"הכי הכי\", לרופא שנחשב הטוב ביותר. למה לעשות שטויות אם יש לכם רק הזדמנות אחת?\n\n\t\t\t\tנניח שהגעתם לעיר שעדיין לא הייתם בה. האם אתם מאלה שרוצים לבקר בסתם מסעדה אופיינית לעיר, או שאתם מבררים במלון מהי המסעדה הטובה ביותר?\n\n\t\t\t\tכשאתם מחפשים מישהו לצוות שלכם, האם אתם מבקשים ממחלקת כוח אדם לשלוח לכם קורות חיים של אנשים ממוצעים, או שאתם מבקשים שימיינו ויסננו למענכם את קורות החיים רק של האנשים הכי טובים מבין כל המועמדים העומדים בדרישות?\n\n\t\t\t\tאם זמננו מוגבל או אם יש לנו רק הזדמנות אחת לחוות משהו, אנחנו מצמצמים את המבחר בכוונה ובוחרים רק את הטוב שבטוב.\n\n\t\t\t\tאינכם היחידים שמחפשים את האפשרות הטובה ביותר. כולם עושים זאת. כתוצאה מכך, האנשים שנמצאים במקום הראשון מקבלים תגמול עצום. הסקלה אינה ליניארית. כלומר, אינני מתכוון לומר שתקבלו מעט יותר לאחרי שתיתנו מעט יותר. הקו הוא עקומה, עקומה חדה ביותר.\n\n\t\t\t\tלמה חשוב להיות מספר אחת \n\n\t\t\t\tלאנשים יש מעט זמן ונכונוּת לקחת סיכונים רבים. אם יאבחנו אצלכם סרטן בטבור, לא תבזבזו זמן בביקורים אצל המון רופאים. תלכו ישר למרפאה \"הכי הכי\", לרופא שנחשב הטוב ביותר. למה לעשות שטויות אם יש לכם רק הזדמנות אחת?\n\n\t\t\t\tנניח שהגעתם לעיר שעדיין לא הייתם בה. האם אתם מאלה שרוצים לבקר בסתם מסעדה אופיינית לעיר, או שאתם מבררים במלון מהי המסעדה הטובה ביותר?\n\n\t\t\t\tכשאתם מחפשים מישהו לצוות שלכם, האם אתם מבקשים ממחלקת כוח אדם לשלוח לכם קורות חיים של אנשים ממוצעים, או שאתם מבקשים שימיינו ויסננו למענכם את קורות החיים רק של האנשים הכי טובים מבין כל המועמדים העומדים בדרישות?\n\n\t\t\t\tאם זמננו מוגבל או אם יש לנו רק הזדמנות אחת לחוות משהו, אנחנו מצמצמים את המבחר בכוונה ובוחרים רק את הטוב שבטוב.\n\n\t\t\t\tאינכם היחידים שמחפשים את האפשרות הטובה ביותר. כולם עושים זאת. כתוצאה מכך, האנשים שנמצאים במקום הראשון מקבלים תגמול עצום. הסקלה אינה ליניארית. כלומר, אינני מתכוון לומר שתקבלו מעט יותר לאחרי שתיתנו מעט יותר. הקו הוא עקומה, עקומה חדה ביותר.\n\n\t\t\t\tלמה (באמת) חשוב להיות מספר אחת \n\n\t\t\t\tיש עוד סיבה אחת, פחות ברורה, לכך שמספר אחת זוכה בתגמולים עצומים. חשוב להיות בָּראש מפני שבראש יש מקום לאנשים ספורים בלבד. נדירוּת מקנה חשיבות לַמקום בראש הפירמידה . יש מאות סוגים של מים מינרליים, ורובם זהים. לכן איננו משקיעים זמן ברכישת מים מינרליים. אבל שמפניה היא כבר סיפור אחר. דום פריניון היא השמפניה מספר אחת, ולכן אנחנו מוכנים לשלם בעבורה יותר.\n\n\t\t\t\tאיך נוצרת נדירות? היא נוצרת ממכשולים שמערימים השווקים והחברה האנושית. היא נוצרת מפני שמרבית המתחרים מוותרים הרבה קודם שהצליחו ליצור דבר מה שזוכה להגיע לראש. כך זה אמור להיות. רק כך המערכת יכולה לתפקד.\n\n\t\t\t\tהכי טוב בעולם? \n\n\t\t\t\tכל מי שיקבל אתכם לעבודה, יקנה מכם מוצר, ימליץ עליכם, יצביע למענכם, או יעשה כל דבר אחר שתרצו שיעשה, ישאל את עצמו אם אתם הבחירה הכי טובה.\n\n\t\t\t\tהכי טוב, כלומר: הכי טוב בשבילו, כרגע, בהסתמך על מה שהוא מאמין בו ועל מה שהוא יודע. ו–בעולם, פירושו הדבר: עולמו, העולם שיש לו גישה אליו.\n\n\t\t\t\tלכן כשאני מחפש עורך ספרותי, אני רוצה למצוא את העורך הכי טוב בשפה שלי, שיש לו זמן פנוי לעבוד איתי, שימצא דרך לעבוד איתי במחיר שאני יכול להרשות לעצמי. מבחינתי, הוא העורך הכי טוב בעולם. אם יהיה לי בֶּקע )הרניה(, אני רוצה שתטפל בי הרופאה הכי טובה. והיא הכי טובה מפני שחברי ועמיתי המליצו עליה, ומשום שהיא מתאימה לדימוי שיש לי לגבי מהי רופאה מעולה. לא זו בלבד אלא שחייבת להיות לה מרפאה בעיר שאני מתגורר בה, ותור פנוי כדי שתוכל לקבל אותי. עולם הוא אפוא מונח גמיש למדי.\n\n\t\t\t\tשוק ההמונים (Mass market) הולך וגוֹוע. אין עוד שיר אחד שהוא הכי טוב או סוג קפה אחד שהוא הכי טוב. יש מיליון מיקרו–שווקים, אבל בכל אחד ואחד מהשווקים הללו יש הכי טוב. אם המיקרו–שוק שלכם הוא \"חנויות למזון אורגני בטולסה\", אז זה העולם שלכם. ועליכם להיות הכי טובים בעולם הזה.\n\n\t\t\t\tהכי טוב הוא מונח סובייקטיבי. אני )הצרכן( מחליט, ולא אתם. עולם הוא הגדרה אנוכית. אני מגדיר אותו, ולא אתם. אני מגדיר לעצמי עולם בהתאם לְמה שנוח לי או בהתאם להעדפותי. אם תהיו הכי טובים בעולמי, אני אהפוך תכף ומיד לצרכן נאמן, ועוד אהיה מוכן לשלם לכם יותר מאשר למתחרים.\n\n\t\t\t\tהעולם הולך וגדֵל מפני שכיום, בניגוד לעבר, כשאני רוצה לחפש משהו )או מישהו(, אני יכול לחפש היכן שאני רוצה. כלומר, המבחר כל כך גדול עד שאני יכול להגדיר את עולמי כָּעולם שמכיל בדיוק את הדברים שאני מתעניין בהם — ואני יכול גם למצוא אותם בכל רחבי כדור הארץ.\n\n\t\t\t\tבה בעת, העולם הולך וקטֵן מפני שהקטגוריות הולכות ונעשות מתמחות יותר. כיום אני יכול למצוא את הלחמניות נטולות הגלוטן הכי טובות, להזמינן ולקבל אותן בבוקר המחרת. אני יכול למצוא את תוכנת ניהול הסיכונים הכי טובה בענף שלי, בן רגע, באינטרנט. אני יכול לחפש אתרי נופש שאינם מחייבים לבוש, ואני יכול למצוא את האתר הכי טוב בכל צפון אמריקה תוך שש לחיצות על העכבר. כתוצאה מכך, חשוב כיום יותר מאי פעם להיות הכי טוב בעולם. אבל היום גם קל יותר מתמיד להיות הכי טוב בעולם — אם אתם בוחרים בדבר הנכון והולכים איתו עד הסוף. יש יותר מקומות ראשונים שאפשר לכבוש, אבל גם יותר דברים מוטלים על הכף.\n\n\t\t\t\tאנדי וורהול היה הכי טוב בעולם. כמוהו גם המסעדה התאילנדית סריפראפהי ברובע קווינס. כמוה העורכת שלי. כמוה גם אתם, אם זה מה שאתם רוצים להיות. אם עדיין לא השתכנעתם להיות הכי טובים בעולם, פירוש הדבר שאתם כנראה לא צריכים לקרוא את שאר הספר. אבל אם השתכנעתם להיות הכי טובים בעולם, רק שבַּדרך לשם התאכזבתם מאוד — אני ממליץ לכם להתחיל לקרוא קצת על ויתורים.\n\n\t\t\t\tבעיית האינסוף \n\n\t\t\t\tיש בעיה עם האינסוף — הוא פשוט גדול מדי.\n\n\t\t\t\tהדבר נכון לכל שוק כמעט, כי בכל שוק כמעט מספר האפשרויות מתקרב לאינסוף. אנשים נבהלים מאינסוף. לפעמים הם אינם קונים דבר. לפעמים הם קונים את הדבר הזול ביותר בקטגוריה שהם חיפשו. אם יש אינסוף אפשרויות, רבים בוחרים את המותג או המוצר המוביל. מספר העותקים שמוכרים רבי מכר הוא בכל זאת גדול ממספר העותקים שמוכרים ספרים ותיקים שנמכרים לאורך זמן. מספר הכניסות לאתרי אינטרנט שמקבלים סיקור באתר Digg הינו בכל זאת גדול ממספר הכניסות לאתרי אינטרנט רגילים. חברות ביטוח גדולות מצליחות למשוך לקוחות רק מפני שהן גדולות.\n\n\t\t\t\tמספר מחפשי העבודה שואף לאינסוף. כמוהו מספר החברות לשירותים מקצועיים, מספר עורכי הדין, מספר חנויות היופי, מספר הברים ומספר מותגי הסבון. מוטב להיות הכי טוב בעולם. [...}",
    "Author": "סת' גודין",
    "Language": "אנגלית",
    "Translator": "יעל סלע-שפירו"
}