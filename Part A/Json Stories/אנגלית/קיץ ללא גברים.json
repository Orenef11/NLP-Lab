{
    "Article-name": "קיץ ללא גברים",
    "Article-text": "\r\nזמן־מה אחרי שאמר את המילה\r\n\"\r\nהפוגה\r\n\",\r\nהשתגעתי\r\nונחַתי בבית החולים\r\n.\r\nהוא לא אמר\r\n\"\r\nאני לא רוצה לראות אותך יותר לעולם\r\n\"\r\nאו\r\n\"\r\nהכול נגמר\r\n\",\r\nאבל אחרי שלושים שנות נישואים המילה\r\n\"\r\nהפוגה\r\n\"\r\nהספיקה כדי להפוך אותי למטורפת שמחשבותיה מתפרצות\r\n,\r\nניתזות ומתנגשות אלה באלה כמו גרעיני פופקורן באריזה למיקרוגל\r\n.\r\nלמסקנה העגומה הזו הגעתי כששכבתי במיטה באגף הדרומי והייתי כל כך מפוצצת בהַלדוֹל עד שלא התחשק לי לזוז\r\n.\r\nהקולות הרעים הקצובים נחלשו אבל לא נעלמו\r\n,\r\nוכשעצמתי עיניים ראיתי דמויות מסרטים מצוירים דוהרות על פני גבעות ורודות ונבלעות ביערות כחולים\r\n.\r\nבסופו של דבר אבחן אצלי דוקטור פ\r\n'\r\nהפרעה פסיכוטית קצרת מועד\r\n,\r\nהידועה גם בשם פסיכוזה תגובתית קצרת מועד\r\n,\r\nמה שאומר שאת באמת מטורפת אבל לא לאורך זמן\r\n.\r\nאם זה נמשך יותר מחודש\r\n,\r\nאת כבר צריכה תווית אחרת\r\n.\r\nמסתבר שלצורת המופרעות המסוימת הזו יש בדרך כלל זרז או\r\n,\r\nבעגה פסיכיאטרית\r\n, \"\r\nגורם דחק\r\n\".\r\nבמקרה שלי זה היה בוריס או\r\n,\r\nיותר נכון\r\n,\r\nהעובדה שלא היה בוריס\r\n,\r\nשבוריס נמצא בהפוגה שלו\r\n.\r\nהחזיקו אותי סגורה שבוע וחצי ואז שחררו אותי\r\n.\r\nזמן־מה הייתי מטופלת חוץ\r\n,\r\nעד שמצאתי את דוקטור ס\r\n',\r\nעם הקול המוזיקלי הנמוך שלה\r\n,\r\nעם החיוך המאופק והאוזן הרגישה לשירה\r\n.\r\nהיא העמידה אותי על הרגליים — למעשה\r\n,\r\nעדיין מחזיקה אותי על הרגליים\r\n.\r\nאינני אוהבת להיזכר בַּמשוגעת\r\n.\r\nהיא עשתה לי בושות\r\n.\r\nזמן רב לא רציתי להסתכל על הדברים שכתבה במחברת השחורה־לבנה בזמן שהותה במחלקה\r\n.\r\nידעתי מה משורבט על הכריכה בכתב יד שונה לגמרי משלי —\r\n\"\r\nשברי מוח\r\n\" —\r\nאבל לא הייתי מוכנה לפתוח אותה\r\n.\r\nאתם מבינים\r\n,\r\nפחדתי ממנה\r\n.\r\nכשבתי דייזי באה לבקר היא הסתירה את חוסר הנוחות שלה\r\n.\r\nאינני יודעת מה בדיוק ראתה\r\n,\r\nאבל אני יכולה לנחש\r\n:\r\nאישה כחושה מאי־אכילה\r\n,\r\nעדיין מבולבלת\r\n,\r\nגופה מאובן מתרופות\r\n,\r\nמישהי שאינה מסוגלת להגיב כיאות לדבריה של בתה\r\n,\r\nמישהי שאינה מסוגלת לחבק את ילדתה\r\n.\r\nואז\r\n,\r\nאחרי שיצאה\r\n,\r\nשמעתי אותה נאנחת בפני האחות בגרון חנוק מדמעות\r\n: \"\r\nזה כאילו שזאת לא אמא שלי\r\n.\"\r\nהייתי אז אבודה לעצמי\r\n,\r\nאבל ההיזכרות במשפט הזה עכשיו היא כאב נורא\r\n.\r\nאינני סולחת לעצמי\r\n.\r\nה\r\n\"\r\nהפוגה\r\n\"\r\nהיתה צרפתייה\r\n,\r\nעם שֵׂער חום חסר חיוניות אבל בוהק\r\n.\r\nהיו לה שדיים משמעותיים שהיו אמתיים\r\n,\r\nלא תחליף תעשייתי\r\n,\r\nמשקפיים מלבניים צרים ויופי של שכל\r\n.\r\nהיא היתה צעירה\r\n,\r\nכמובן — צעירה ממני בעשרים שנה — ואני משערת שבוריס חשק בעמיתתו עוד בטרם עט על איבריה המשמעותיים\r\n.\r\nראיתי זאת בעיני רוחי שוב ושוב\r\n:\r\nבוריס\r\n,\r\nתלתלי שלגייה צונחים על מצחו\r\n,\r\nחופן את החזה של ההפוגה האמורה ליד כלובי החולדות המהונדסות גנטית\r\n.\r\nאני רואה זאת תמיד במעבדה\r\n,\r\nאם כי זה קרוב לוודאי לא נכון\r\n.\r\nשניהם שהו שם לבדם רק לעתים רחוקות\r\n,\r\nוה\r\n\"\r\nצוות\r\n\"\r\nהיה מבחין אילו התחוללה בקרבו התגוששות קולנית\r\n.\r\nאולי מצאו מקלט בתא שירותים\r\n,\r\nכשבוריס שלי מפמפם במרץ את שותפתו למחקר ועיניו מתגלגלות בחוריהן כשהוא מתקרב לשיא\r\n.\r\nהכרתי זאת היטב\r\n.\r\nאלפי פעמים ראיתי את עיניו מתגלגלות\r\n.\r\nהבנאליות של הסיפור — העובדה שהוא חוזר ונשנה עד מיאוס מדי יום ביומו אצל גברים שמגלים בבת אחת או בהדרגה שמה שיש הוא לא מה שחייב להיות ואז משחררים את עצמם מנשותיהם המזדקנות\r\n,\r\nשטיפלו בהם ובילדיהם במשך שנים — אינה מעמעמת את האומללות\r\n,\r\nאת הקנאה ואת ההשפלה שממלאות את הנשארות מאחור\r\n.\r\nנשים מבוזות\r\n.\r\nאני ייללתי וצרחתי והלמתי בקיר באגרופַי\r\n.\r\nהפחדתי אותו\r\n.\r\nהוא רצה שקט\r\n,\r\nרצה שיניחו לו ללכת לדרכו עם מדענית המוח נעימת ההליכות של חלומותיו — אישה שאין לו אתה לא עבר\r\n,\r\nלא כאבים מעיקים\r\n,\r\nלא צער ולא קונפליקט\r\n.\r\nועל אף כל זאת אמר\r\n\"\r\nהפוגה\r\n\"\r\nולא\r\n\"\r\nפרדה\r\n\",\r\nכדי להשאיר את הסיפור פתוח\r\n,\r\nלמקרה שישנה את דעתו\r\n.\r\nסדק אכזרי של תקווה\r\n.\r\nבוריס\r\n,\r\nהחומה\r\n.\r\nבוריס שאף פעם לא צועק\r\n.\r\nבוריס שמנענע בראשו על הספה ונראה מובס\r\n.\r\nבוריס\r\n,\r\nאיש החולדות שנשא לו לאישה משוררת בשנת\r\n1979.\r\nבוריס\r\n,\r\nלמה עזבתני\r\n?\r\nהייתי חייבת לצאת מהדירה\r\n,\r\nכי כאב לי להיות שם\r\n.\r\nהחדרים והריהוט\r\n,\r\nהקולות מהרחוב\r\n,\r\nהאור שמילא את חדר העבודה שלי\r\n,\r\nמברשות השיניים על המדף הקטן\r\n,\r\nהארון בחדר השינה שאחת מידיותיו חסרה — כל אחד מאלה היה כמו עצם כואבת\r\n,\r\nכמו מפרק או צלע או חוליה באנטומיה מפורטת של זיכרון משותף\r\n;\r\nוכל דבר מוכר\r\n,\r\nעמוס במשמעויות המצטברות של הזמן\r\n,\r\nכמו הכביד במשקלו על גופי עד שגיליתי שאיני מסוגלת לשאת זאת\r\n.\r\nלכן עזבתי את ברוקלין ונסעתי הביתה לתקופת הקיץ\r\n,\r\nאל העיירה הנידחת השוכנת היכן שהיתה פעם הערבה של מינסוטה\r\n,\r\nהמקום שבו גדלתי\r\n.\r\nדוקטור ס\r\n'\r\nלא התנגדה\r\n.\r\nנקיים מפגשים טלפוניים אחת לשבוע מלבד באוגוסט\r\n,\r\nשאז היא יוצאת לחופשה הקבועה שלה\r\n.\r\nהאוניברסיטה גילתה\r\n\"\r\nהבנה\r\n\"\r\nכלפי ההתמוטטות שלי והייתי עתידה לחזור ללמד בספטמבר\r\n.\r\nזה נועד להיות הפער שבין החורף המוטרף והסתיו השפוי\r\n,\r\nריק נטול אירועים שאוכל למלא בשירים\r\n.\r\nאבלה בחברת אמי ואניח פרחים על קבר אבי\r\n.\r\nאחותי ודייזי יבואו לבקר\r\n,\r\nוהאגודה המקומית לאמנויות שכרה אותי ללמד קורס שירה לבני נוער\r\n. \"\r\nמשוררת מקומית עטורת פרסים מנחה סדנה\r\n\",\r\nהכריזה הכותרת בבּוֹנדֶן ניוז\r\n.\r\nפרס דוריס פ\r\n'\r\nזימר לשירה הוא פרס עלום שנחת עלי משום מקום\r\n,\r\nוהוא מוענק אך ורק לאישה שיצירתה עונה להגדרה\r\n\"\r\nניסיונית\r\n\".\r\nקיבלתי את הכבוד המפוקפק הזה ואת הצ\r\n'\r\nק שנלווה אליו בסבר פנים יפות אבל תוך הסתייגות פנימית רק על מנת להיווכח שכל פרס שהוא עדיף על היעדרו\r\n,\r\nושהביטוי\r\n\"\r\nעטורת פרסים\r\n\"\r\nמוסיף ברק שימושי אף כי קישוטי לחלוטין למשוררת החיה בעולם שאינו יודע דבר על שירים\r\n.\r\nכמו שאמר פעם ג\r\n'\r\nון אַשבֶּרי\r\n: \"\r\nלהיות משורר מפורסם אין פירושו שאתה מפורסם\r\n.\"\r\nואני אינני משוררת מפורסמת\r\n.\r\nשכרתי בית קטן בפאתי העיר\r\n,\r\nלא הרחק מדירתה של אמי ששכנה בבניין השמור רק לזקנים ולזקנים מאוד\r\n.\r\nאמי התגוררה באזור העצמאיים\r\n.\r\nלמרות דלקת פרקים ומגוון בעיות אחרות\r\n,\r\nלרבות עליות פתאומיות של לחץ הדם לרמות מסוכנות\r\n,\r\nהיתה נמרצת וצלולה להפליא בגיל שמונים ושבע\r\n.\r\nהמתחם כלל עוד שני אזורים נפרדים\r\n: \"\r\nמגורים בהשגחה\r\n\"\r\nלנזקקים לסיוע\r\n,\r\nו\r\n\"\r\nהמרכז הסיעודי\r\n\" —\r\nהתחנה האחרונה\r\n.\r\nאבי מת שם שש שנים קודם לכן\r\n,\r\nואף על פי שחשתי פעם דחף לחזור ולראות את המקום שוב\r\n,\r\nלא הצלחתי להתקדם מעבר לשביל הכניסה לפני שסבתי לאחור ונמלטתי מפני רוח האב\r\n.\r\n\"\r\nלא סיפרתי לאף אחד שהיית בבית חולים\r\n,\"\r\nאמרה אמי בקול חרד\r\n,\r\nקובעת את עיניה הירוקות־ירוקות בעיני\r\n. \"\r\nאף אחד לא צריך לדעת\r\n.\"\r\nעוֹד אֶשְׁכַּח אֶת טִפַּת הָעִנּוּי\r\nהַצּוֹרֶבֶת בִּי עַכְשָׁו — הַצּוֹרֶבֶת בִּי עַכְשָׁו\r\n!\r\nשיר מספר\r\n193\r\nשל אמילי דיקינסון חש לעזרה\r\n.\r\nהכתובת\r\n:\r\nאמהרסט\r\n.\r\nכל הקיץ התעופפו להם אל תוך ראשי שורות וביטויים\r\n. \"\r\nאם צצה מחשבה בלא חושב\r\n,\"\r\nאמר וילפְרֶד בִּיוֹן\r\n, \"\r\nהיא עשויה להיות מה שמכונה\r\n'\r\nמחשבה תועה\r\n'\r\nאו שהיא עשויה להיות מחשבה הנושאת את שם בעליה וכתובתו\r\n,\r\nאו שהיא עשויה להיות\r\n'\r\nמחשבת פרא\r\n'.\r\nהבעיה\r\n,\r\nאם צץ מין דבר שכזה\r\n,\r\nהיא מה לעשות אתו\r\n.\"\r\nמשני צדיו של הבית השכור שלי היו בתים נוספים — בתי מגורים חדשים — אבל מהחלון האחורי נשקף נוף באין מפריע\r\n.\r\nהנוף כלל חצר קטנה עם נדנדה ומאחוריה שדה תירס ומעבר לו שדה אספסת\r\n.\r\nבמרחק נראו חורש עצים קטן\r\n,\r\nקווי המתאר של אסם\r\n,\r\nממגורה\r\n,\r\nומעליהם השמים הגדולים המשתנים בלי הרף\r\n.\r\nהנוף מצא חן בעיני\r\n,\r\nאבל פנים הבית הטריד אותי\r\n,\r\nלא מפני שהיה מכוער אלא מפני שהיה גדוש בחיי בעליו\r\n,\r\nזוג מרצים צעירים עם שני ילדים\r\n,\r\nשחמקו להם לז\r\n'\r\nנווה למשך הקיץ על חשבון מענק מחקר כלשהו\r\n.\r\nכשהנחתי את המזוודה ואת קופסאות הספרים והסתכלתי סביבי\r\n,\r\nתהיתי איך אתאים את עצמי למקום הזה\r\n,\r\nעם התצלומים המשפחתיים שבו וכריות הנוי מתוצרת אסייתית עלומה\r\n,\r\nעם טורי הספרים על ממשל ובתי משפט בעולם ודיפלומטיה\r\n,\r\nעם ארגזי הצעצועים וריחם המתמיד של חתולים\r\n,\r\nשלמרבה המזל לא היו בבית\r\n.\r\nעברה בי מחשבה קודרת\r\n,\r\nשלי עצמי ולמה ששלי כמעט אף פעם לא נמצא מקום\r\n,\r\nשנהגתי לשרבט במרווח הגנוב\r\n.\r\nבימים הראשונים עבדתי על שולחן המטבח והייתי רצה אל דייזי כשהתעוררה משנת אחר הצהריים\r\n.\r\nההוראה\r\n,\r\nוהשירה שכתבו תלמידי — שירים נעדרי דחיפות\r\n,\r\nשירים מקושטים בסרטים ובסלסולים\r\n\"\r\nספרותיים\r\n\" —\r\nגבו שעות אינספור\r\n.\r\nאבל מצד שני\r\n,\r\nלא נלחמתי למען עצמי או\r\n,\r\nיותר נכון\r\n,\r\nלא נלחמתי כמו שצריך\r\n.\r\nיש אנשים שפשוט מנכסים לעצמם את המקום הדרוש להם\r\n,\r\nממרפקים החוצה כל פולש כדי להשתלט על המרחב\r\n.\r\nבוריס ידע לעשות זאת בלי להניד עפעף\r\n.\r\nכל שהיה צריך לעשות היה לעמוד לו בשקט\r\n\"\r\nכמו עכבר\r\n\".\r\nאני הייתי עכבר רעשני\r\n,\r\nמאלה שמגרדים בתוך הקירות ומקימים המולה\r\n,\r\nאבל איכשהו זה לא שינה כלום\r\n.\r\nהקסם שיש לסמכות\r\n,\r\nלכסף\r\n,\r\nלאיבר המין הגברי\r\n.\r\nהכנסתי כל תמונה ממוסגרת בעדינות לתוך קופסה\r\n,\r\nולכל אחת הצמדתי פיסת נייר שציינה את מקומה בבית\r\n.\r\nגלגלתי כמה מהשטיחים ואפסנתי אותם יחד עם כעשרים כריות עודפות ומשחקי ילדים\r\n,\r\nואז ניקיתי את הבית ביסודיות\r\n,\r\nואגב כך חשפתי מצבורי אבק שדבקו בהם גם אטבי נייר\r\n,\r\nגפרורים שרופים\r\n,\r\nגרגירים של חול חתולים\r\n,\r\nכמה סוכריות מעוכות ופיסות פסולת בלתי מזוהות\r\n.\r\nניקיתי בכלור את שלושת הכיורים\r\n,\r\nאת שתי האסלות\r\n,\r\nאת האמבטיה ואת המקלחת\r\n.\r\nקרצפתי את רצפת המטבח\r\n,\r\nאיבקתי ורחצתי את הנברשות\r\n,\r\nשהיו מכוסות שכבה עבה של לכלוך\r\n.\r\nהטיהור נמשך יומיים והותיר אותי עם גוף כואב וכמה חתכים על הידיים\r\n,\r\nאבל הפעילות הפראית הכניסה בחדרים סדר\r\n.\r\nהקצוות המעופשים והעמומים של כל חפץ בשדה הראייה שלי הצטללו והתחדדו\r\n,\r\nוהדבר שימח אותי גם אם רק לרגע\r\n.\r\nפרקתי את קופסאות הספרים שלי\r\n,\r\nהתמקמתי במה שנראה כחדר העבודה של הבעל\r\n(\r\nרמז\r\n:\r\nאביזרי מקטרת\r\n),\r\nהתיישבתי וכתבתי\r\n:\r\nאָבְדָן\r\n.\r\nהֵעָדֵר מֻכָּר\r\n.\r\nאִלְמָלֵא הִכַּרְתְּ אוֹתוֹ\r\n,\r\nלֹא הָיָה וְלֹא כְלוּם\r\n,\r\nוְכָךְ הוּא\r\n,\r\nכַּמּוּבָן\r\n,\r\nלֹא כְלוּם מִסּוּג אַחֵר\r\n,\r\nמֻרְגָּשׁ בַּחֲרִיפוּת כְּשַׁלְפּוּחִית\r\n,\r\nאֲבָל גַּם מְהוּמָה\r\nבְּאֵזוֹר הַלֵּב וְהָרֵאוֹת\r\n,\r\nרֵיקָנוּת שֶׁיֵּשׁ לָהּ שֵׁם\r\n:\r\nאַתָּה\r\n.\r\nאמי וחברותיה היו אלמנות\r\n.\r\nרוב הבעלים שלהן מתו כבר לפני שנים\r\n,\r\nאבל הן המשיכו לחיות ובמהלך חייהן הנמשכים לא שכחו את הגברים שלהן שהלכו לעולמם\r\n,\r\nאם כי לא נראה שהן נאחזות בזכרם של בני זוגן הקבורים\r\n.\r\nלאמתו של דבר\r\n,\r\nהזמן הקנה לישישות הללו נוכחות מרשימה\r\n.\r\nביני לבין עצמי כיניתי אותן\r\n\"\r\nחמש הברבורות\r\n\",\r\nהעילית של\r\n\"\r\nרולינג מֶדוֹס מזרח\r\n\",\r\nנשים שקנו להן את מעמדן בזכות ולא מעצם עובדת הישרדותן או בשל היעדר בעיות גופניות\r\n(\r\nכולן סבלו מחולי זה או אחר\r\n),\r\nאלא משום שכל החמש ניחנו ברוח חזקה ועצמאית ולכן בחזות חיצונית של חירות מעוררת קנאה\r\n.\r\nג\r\n'\r\nורג\r\n' (\r\nג\r\n'\r\nורג\r\n'\r\nיאנה\r\n),\r\nהקשישה שבחבורה\r\n,\r\nהודתה במזלן הטוב של הברבורות\r\n. \"\r\nכולנו שמרנו על הברגים שלנו לעת עתה\r\n,\"\r\nאמרה בעוקצנות\r\n. \"\r\nכמובן\r\n,\r\nלעולם אין לדעת — אנחנו תמיד אומרות שבכל רגע הכול יכול לקרות\r\n.\"\r\nהיא הרימה את ידה הימנית מההליכון ונקשה באצבעותיה\r\n,\r\nאבל החיכוך היה חלוש ולא הפיק שום צליל — דבר שלא נעלם ממנה\r\n,\r\nשכן פניה התקמטו למעין חיוך עקום\r\n.\r\nלא סיפרתי לג\r\n'\r\nורג\r\n'\r\nשלי נפלו הברגים ואחר כך נמצאו והוברגו מחדש\r\n,\r\nולא סיפרתי שכאשר נפלו נבהלתי עד אובדן עשתונות\r\n,\r\nוגם לא שבעוד אני עומדת ומפטפטת אתה במסדרון הארוך עולה בדעתי שורה של ג\r\n'\r\nורג\r\n'\r\nאחר\r\n,\r\nגיאורג טְראקְל\r\n: In kühlen Zimmern ohne Sinn.\r\nבחדרים צוננים ללא פשר\r\n.\r\nבצינת חדרים חסרי פשר\r\n.\r\n\"\r\nאת יודעת בת כמה אני\r\n?\"\r\nהיא המשיכה\r\n.\r\n\"\r\nבת מאה ושתיים\r\n.\"\r\nהיתה בבעלותה מאה שלמה\r\n.\r\n\"\r\nובת כמה את\r\n,\r\nמִיה\r\n?\"\r\n\"\r\nחמישים וחמש\r\n.\"\r\n\"\r\nעדיין ילדה\r\n.\"\r\nעדיין ילדה\r\n.\r\nוהיתה גם רג\r\n'\r\nינה — בת שמונים ושמונה\r\n.\r\nהיא גדלה בבונדן\r\n,\r\nאבל נמלטה מהפרובינציה ונישאה לדיפלומט\r\n.\r\nהיא חייתה בכמה ארצות\r\n,\r\nולדרך ההגייה שלה היתה איכות זרה —\r\nאולי איזו הטעמת יתר — פרי טבילות חוזרות ונשנות בסביבות נֵכר\r\n,\r\nואולי גם אות ליומרה\r\n;\r\nאבל התוסף המודע הזה הזדקן יחד עם הדוברת עד שלא ניתן עוד להפרידו משפתיה\r\n,\r\nמלשונה ומשיניה\r\n.\r\nרג\r\n'\r\nינה הקרינה תמהיל אופראי של פגיעוּת ושל קסם אישי\r\n.\r\nמאז מות בעלה נישאה עוד פעמיים — שני הגברים התפגרו — ואחר כך באו עוד כמה פרשיות עם גברים לרבות אנגלי הדור אחד צעיר ממנה בעשר שנים\r\n.\r\nרג\r\n'\r\nינה מינתה את אמי לשמש לה אשת סוד ושותפה לביקור באירועי תרבות מקומיים — קונצרטים\r\n,\r\nתערוכות אמנות\r\n,\r\nהצגת תאטרון מזדמנת\r\n.\r\nוהיתה פֶּג\r\n,\r\nבת שמונים וארבע\r\n,\r\nשנולדה וגדלה בלִי\r\n,\r\nעיירה קטנה אף יותר מבונדן\r\n.\r\nהכירה את בעלה בתיכון\r\n,\r\nהביאה אתו לעולם שישה ילדים\r\n,\r\nצברה המוני נכדים והיתה בקיאה בכל הנוגע להם עד לפרטי פרטים — עדות לבריאות מרשימה של הנירונים\r\n.\r\nואחרונה היתה אַבִּיגֵייל בת התשעים וארבע\r\n.\r\nאף שהיתה פעם אישה גבוהה\r\n,\r\nבריחת הסידן הכריעה את עמוד השדרה שלה וכעת היתה גיבנת\r\n.\r\nחוץ מזה היתה חירשת כמעט לגמרי\r\n,\r\nאבל מרגע שראיתי אותה נמלאתי התפעלות\r\n.\r\nתמיד לבשה מכנסיים פשוטים וסוודרים מעשה ידיה שעליהם אפליקציות או דוגמאות רקמה בצורת תפוחים או סוסים או ילדים מרקדים\r\n.\r\nבעלה יצא מהתמונה מזמן — יש שאמרו שמת\r\n;\r\nאחרים טענו שהיו שם גירושים\r\n.\r\nבין כה וכה\r\n,\r\nטוראי גרדנר נעלם במהלך מלחמת העולם השנייה או מיד לאחריה\r\n,\r\nואלמנתו או גרושתו למדה והשיגה תעודת הוראה והיתה מורה לאמנות בבית ספר יסודי\r\n. \"\r\nעקומה וחירשת\r\n,\r\nאבל לא אילמת\r\n,\"\r\nאמרה בהדגשה בפגישתנו הראשונה\r\n. \"\r\nאל תהססי לבקר\r\n.\r\nאני נהנית מהחברה\r\n.\r\nמספר שלוש־שתים־אפס־ארבע\r\n.\r\nחזרי אחרי\r\n:\r\nשלוש־שתים־אפס־ארבע\r\n.\"\r\nכל החמש קראו ספרים ופעם בחודש היו נפגשות למועדון קריאה עם עוד כמה נשים — מפגשים שנשאו נופך תחרותי־משהו\r\n,\r\nכפי שהבנתי ממקורות שונים\r\n.\r\nבמהלך תקופת מגוריה של אמי ב\r\n\"\r\nרולינג מדוס\r\n\"\r\nמספר לא מבוטל של נפשות פועלות בתאטרון חייה ירדו מעל הבימה ועברו אל\r\n\"\r\nהסיעודי\r\n\"\r\nשלא על מנת לחזור\r\n.\r\nאמי אמרה לי פעם בגילוי לב\r\n,\r\nשמרגע שעזבה מישהי את המקום\r\n,\r\nהיא נבלעה בתוך\r\n\"\r\nחור שחור\r\n.\"\r\nהאבל היה מינימלי\r\n.\r\nהחמש חיו בהווה חסר פשרות דווקא משום שבניגוד לצעירים\r\n,\r\nהמתייחסים להיותם בני תמותה כאל עניין פילוסופי מרוחק\r\n,\r\nהנשים הללו ידעו שהמוות אינו עניין ערטילאי\r\n.\r\nאילו אפשר היה להסתיר מפני אמי את ההתפרקות המכוערת שלי הייתי עושה זאת\r\n,\r\nאבל כשמישהו במשפחה נלקח למוסד ונכלא בו\r\n,\r\nהאחרים פורצים קדימה מלאי דאגה וחמלה\r\n.\r\nאת מה שרציתי נואשות להסתיר מאמא יכולתי לחשוף בלי עכבות בפני אחותי ביאטריס\r\n.\r\nהיא שמעה את הבשורה ויומיים אחרי שאושפזתי באגף הדרומי עלתה על מטוס לניו יורק\r\n.\r\nלא ראיתי אותם פותחים למענה את דלתות הזכוכית\r\n.\r\nמחשבותי בוודאי נדדו לרגע\r\n,\r\nכי ציפיתי לבואה בכיליון עיניים\r\n.\r\nנדמה לי שאיתרה אותי מיד משום שנשאתי את מבטי כששמעתי את הנקישה הנחושה של עקביה הגבוהים כשהתקדמה לעברי\r\n,\r\nהתיישבה על הספה החלקלקה באורח מוזר שבאזור המבקרים וחיבקה אותי\r\n.\r\nברגע שהרגשתי את אצבעותיה לוחצות את זרועותי\r\n,\r\nהתרסק לרסיסים היובש המחניק של קליפת התרופות האנטי־פסיכוטיות שבתוכה חייתי\r\n,\r\nוגעיתי בבכי\r\n.\r\nבי ערסלה אותי וליטפה את ראשי\r\n.\r\nמִיה\r\n,\r\nאמרה\r\n,\r\nמיה שלי\r\n.\r\nעד שדייזי הגיעה לבקר שוב כבר הייתי שפויה\r\n.\r\nההריסות שוקמו לפחות בחלקן\r\n,\r\nולא ייללתי בנוכחותה\r\n.\r\nהתקפי בכי\r\n,\r\nיללות\r\n,\r\nצווחות וצחוק בלתי מוסבר היו עניינים שבשגרה באגף\r\n,\r\nובדרך כלל לא התייחסו אליהם\r\n.\r\nאנשים לא שפויים עסוקים בעיקר בעצמם\r\n.\r\nנדרש מהם מאמץ עצום רק לעקוב אחר עצמם\r\n,\r\nוהמפנה לעבר הבריאות מתרחש ברגע שהם מניחים למשהו מהעולם לחדור פנימה\r\n,\r\nכשאדם או דבר כלשהו חוצים את המפתן\r\n.\r\nפניה של בי\r\n.\r\nהפנים של אחותי\r\n.\r\nההתמוטטות שלי כאבה לבי\r\n,\r\nאבל את אמי חששתי שהיא תהרוג\r\n.\r\nזה לא קרה\r\n.",
    "Author": "סירי הוסטוט",
    "Language": "אנגלית",
    "Translator": "מיכל כהן"
}