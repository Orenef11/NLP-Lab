{
    "Article-name": "עפיפונים",
    "Article-text": "\r\nLES CERFS-VOLANTS VIE ET MORT D'EMILE AJAR, Romain Gary\r\n1\r\nהמוזיאון הקטן בקלֶרי,  המוקדש ליצירות אַמבּרוּאַז פלֶרי,  שוב\r\nאינו בימינו אלא מוקד משיכה שני במעלה לתיירים.  רוב\r\nהמבקרים בו סרים לשם לאחר סעודת-צהרים ב\"קלו ז'ולי\",\r\nשכל מדריכי צרפת מהללים אותה פה אחד כאחת משכיות-\r\nהחמדה של ארצנו.  ועם-זאת מציינים המדריכים את דבר קיומו\r\nשל המוזיאון וקובעים כי ראוי הוא שיבקרו בו.  בחמשת אולמיו\r\nאצורות מרבית יצירותיו של דודי אשר שרדו לאחר המלחמה,\r\nהכיבוש, קרבות השחרור וכל התלאות והתהפוכות שידע עמֵנוּ.\r\nעפיפונים,  ותהיה ארץ מוצאם אשר תהיה,  שואבים את\r\nהשראתם תמיד מאוצר הדימויים העממי,  ומכאן הצביון הנאיבי\r\nמשהו שיש להם לכולם.  עפיפוניו של אַמבּרוּאַז פלֶרי אינם\r\nיוצאים מכלל זה; גם יצירי כפיו האחרונים,  שעשאם בערוב\r\nימיו,  חותם של תמימות ורעננות טבוע בהם.  למרות ההתעני-\r\nינות המועטה שהוא מעורר,  אין צפויה למוזיאון סכנת סגירה,\r\nשכן קשור הוא בעבותות חזקים אל דברי ימי ארצנו.  אך רוב\r\nהימים שוממים אולמיו,  כי חיים אנו עתה בתקופה שבה מבקשים\r\nהצרפתים לשכוח ולא לזכור דווקא.\r\nתצלומו הנאה ביותר של אַמבּרוּאַז פלֶרי מתנוסס במבוֹאת\r\nהמוזיאון. הוא נראה בו בתלבושת של דוָר כפרי - כובע-מצחה\r\nעגול,  מדים,  נעלים גסות ותיק של עור על כרסו - בין עפיפון\r\nבדמות פרת-משה-רבנו ובין עפיפון גַאמבֶּטָה,  שמראהו וגופו\r\nמעוצבים בדמות הכדור הפורח,  שערך בו הלה את מעוֹפוֹ\r\nהמפורסם מתוך פריס הנצורה.  ועוד רבים תצלומיו של האיש,\r\nשבמשך תקופה ממושכת נודע בכינוי \"הדוָר המטורלל\",  שהרי\r\nרוב המבקרים בסדנתו ביקשו לצלמו,  לשם ההיתול,  ודודי\r\nנעתר להם בחפץ-לב.  מעולם לא חשש להיות לקלס ולא התאונן\r\nעל שם-הלוַאי \"הדוָר המטורלל\" וגם לא על כינויו השני בפי\r\nהבריות: \"תמהוני לא-מזיק\"; ואף שידע כי אנשי המקום קוֹראים\r\nלו \"המטורף הזקן פלֶרי\",  דומה היה שהוא רואה בזה אות של\r\nהערכה דווקא.  בשנות השלושים,  כשהתחילו יוצאים לדודי\r\nמוניטין,  קם מַארסֶלֶן דוּפּרָה,  בעליו של \"קלו ז'ולי\",  והגה את\r\nהרעיון להדפיס גלויות-דואר ועליהן תצלום דודי לבוש\r\nבבגדי-השרד שלו ומוקף בעפיפוניו,  והכתובת: \"קלֶרי.  הדוָר\r\nהכפרי המפורסם אַמבּרוּאַז פלֶרי ועפיפוניו\".  לצערנו נדפסו כל\r\nהגלויות בשחור ולבן,  ולכן אין בהן חן הצבעים והצורות,\r\nהחביבות החייכנית,  ומה שאפשר לכנותו \"הקריצות\",  שהפריח\r\nהנורמנדי הזקן כלפי השמים.\r\nאבי נפל במלחמת-העולם הראשונה,  וכעבור זמן-מה הלכה\r\nלעולמה גם אמי. במלחמה זו נספה גם רוֹבֶּר,  האמצעי בשלושת\r\nהאחים פלֶרי; וגם דודי אַמבּרוּאַז יצא ממנה בשן ועין,  כדור\r\nפילח את חזהו. לשם בהירות הסיפור אוסיף,  כי אבי-סבי,\r\nאַנטוּאַן,  נפל על מתרסי הקומונה הפריסאית ואוֹמַר כי הסקירה\r\nהקצרה של עברנו,  וביחוד שני שמותיהם של בני משפחת פלרי\r\nהחרותים על האנדרטה לזכר הנופלים מאנשי קלרי,  פעלה\r\nפעולה מכרעת על חיי אפוטרופסי. הוא נשתנה תכלית שינוי\r\nולא היה עוד האיש שהיה לפני מלחמת-העולם הראשונה,  איש\r\nשיצא לו שם של מחרחר ריב. הכול השתאו על לוחם זה,  בעל\r\nעיטור הגבורה, שאינו מחמיץ עתה שום הזדמנות לעשות פומבי\r\nלהשקפותיו כרודף-השלום,  ללמד סניגוריה על סרבני-גיוס-\r\nמטעמי-מצפון ולהוקיע את האלימות לכל פניהָ,  ובמבטו יוקדת\r\nאש,  שייתכן כי לא היתה אלא השתקפות של אש-התמיד שעל\r\nקבר החייל האלמוני.  במראהו לא היה כל תו ענוג.  פניו\r\nהמחוֹרצים היו נוקשים ונמרצים,  שערו האפור היה קצרצר\r\nושפמו העבות - מן הסוג המכונה \"שפם גאלי\",  שהרי הצרפתים\r\nעדיין יש להם,  השבח לאל,  זיקה לזכרונותיהם ההיסטוריים,  גם\r\nאם אין המדובר אלא בשיער.  הכל סברו ששב מן המלחמה\r\n\"בהלם\"; בכך גם ביארו את היותו לפציפיסט וגם את שגיונו -\r\nלבלות את מיטב זמנו במחיצת עפיפוניו,  ה\"ניַאמות\" שלו,  כך\r\nכינה אותם.  את המלה \"ניַאמה\" מצא באיזה ספר על אפריקה\r\nהמַשוָנית,  והוראתה בלשון המקום: כל אשר נשאת רוח-חיים\r\nבאפו - בני-אדם,  זבובונים,  אריות,  רעיונות או פילים.  ודאי\r\nבחר במשלח-יד של דוָר כפרי מפני שעיטורו ושני הציונים-\r\nלשבח שלו הקנוּ לו זכות למשרה נוחה שכזאת,  אך גם ייתכן כי\r\nזה היה,  לדעתו,  העיסוק היאה לאדם רודף-שלום.  פעמים רבות\r\nאמר לי:\r\n\"גם אתה,  לוּדוֹ ילדי,  אם תלמד כהלכה,  אולי תוכל,\r\nביום-מן-הימים,  למצוא לך משרה בדואר.\"\r\nשנים רבות עברו עד שלמדתי להבחין אצלו בין כובד-הראש\r\nוהנאמנות העמוקה ובין הצד ההיתולי שבאָפיוֹ,  אשר מקורו,\r\nכמדומה,  במורשת המשותפת,  שנדרשים לה הצרפתים כל-אימת\r\nשאובדים עשתונותיהם.\r\nדודי נהג לומר כי \"עפיפונים חייבים ללמוד לעוף,  כמו\r\nכולם\",  וכשמלאו לי שבע שנים התחלתי נלוֶה אליו,  אחרי\r\nהלימודים,  אל מה שכינה \"האימוּן\" - לעתים בשדה על-יד לָה\r\nמוֹט,  ולעתים מעט הלאה משם,  על שפת \"לָה ריגוֹל\",  ועמנו\r\n\"ניַאמָה\" שניחוח משובב נפש של דבק טרי עדיין נודף ממנו.\r\n\"יש להחזיק בהם בחזקה,\" הסביר לי,  \"כי הם מושכים\r\nולפעמים נתלשים מהיד,  נוסקים למרום,  יוצאים לרדוף אחר\r\nתכלת השמים ונעלמים לעד,  או מוחזרים לנו שבורים\r\nורצוצים.\"\r\n\"אבל אם אחזיק בהם חזק מדי - האם לא אתעופף גם אני\r\nאִתּם?\"\r\nהוא חייך,  וחיוכו הוסיף חביבות לשפמו המגודל.\r\n\"זה עלול לקרות,\" אמר,  \"ואתה היזהר שלא תעוף.\"\r\nדודי קרא לעפיפוניו בשמות-חיבה: \"קרוקמיש\",  \"באטי-\r\nפול\", \"קלופן-קלופאן \", \"פאטאפוף\", \"זיגומאר\", \"פאלפ-\r\nיטאר\", \"אמאבל \" - ואני לא ידעתי מדוע כך ולא אחרת,  מדוע\r\nתיקרא הצפרדע הצוהלת,  שגפיה מנופפות לך שלום ממרום,\r\n\"טיטיב\" דווקא ולא \"קלאפוט\",  שהיה שמו של הדג שחייך חיוך\r\nרחב והרטיט באויר בשלל קשקשיו הכסופים וסנפיריו הורודים;\r\nומדוע זה העיף מעל לאחו הסמוך ללה מוט את \"פופוטן\" שלו\r\nלעתים קרובות יותר משהעיף את \"מימיל\",  איש-מאדים\r\nשנתחבב עלי בעיניו העגולות ובכנפיו הדומות לאזנים שפירפ-\r\nרו להן שעה שעלה מעלה-מעלה. אני סיגלתי לי היטב את\r\nתנועותיו,  וכשהתחריתי בזה עם חברַי היתה ידי על העליונה\r\nתמיד,  כששילח לאויר איזה \"ניַאמה\" בעל צורה לא נהירה לי,\r\nביאר לי דודי ואמר:\r\n\"צריך לנסות לעשות עפיפונים שיהיו שונים בתכלית מכל\r\nמה שקיים,  מכל מה שכבר מכירים.  דבר חדש לגמרי.  אבל אז\r\nצריך להחזיק בקצה החוט חזק יותר,  כי אם מרפים הם יוצאים\r\nלרדוף אחר תכלת השמים,  ובנפלם עלולים לגרום נזקים\r\nכבדים.\"\r\nלפעמים נדמה לי כי העפיפון הוא המחזיק באמברואז פלרי\r\nבקצה החוט.\r\nימים רבים היה האהוב עלי מכל העפיפונים \"פאטאפוף\"\r\nהחביב,  שברגע שהתרומם אל על נמלאה בטנו אויר והתנפחה\r\nלהפליא, ועם כל משב רוח קל שבקלים היה מקפץ ומכרכר\r\nוטלפיו טופחים טפיחות מצחיקות על כרסו; ואת כל פעלוליו\r\nהנחה דודי בריפוי החוטים ובמיתוחם.\r\nהוא הרשה ל\"פאטאפוף\" לישון במיטתו, כי על האדמה זקוק\r\nהעפיפון לידידות בשפע; כאן למטה הוא מקפח את צלמו ואת\r\nחייו, ורוחו נעכרת. כדי שיפרח במלוא תפארתו זקוק הוא\r\nלגבהים,  לאויר צח ולמרחבו שמים.\r\nאפוטרופסי העביר את ימיו בשיטוט בדרכים לרגל תפקידו\r\nוהיה מחלק לתושבים את דברי הדואר שלקח מדי בוקר בסניף\r\nהמקומי.  אך בשובו מבית-הספר המרוחק משם חמישה קילומט-\r\nרים ראיתיו כמעט תמיד עומד במדיו בשדה לה אוט - כי זרמי\r\nהאויר אצלנו נוחים יותר בשעות אחר-הצהרים - ועיניו נשואות\r\nלמרום,  אל אחד מ\"מיודעיו\" המפרפר לו גבוה מעל פני האדמה.\r\nואולם, כשאיבדנו יום אחד את \"קאטרמא\" הנפלא שלנו, בעל\r\nשנים-עשר המפרשים, שהרוח ניפחם בבת-אחת והוא נקרע\r\nמידו על דוללתו, עקב מבטו של דודי אחר יצירתו הנמוגה\r\nוהולכת בתכלת השמים,  ובעוד אני מתיפח בבכי,  אמר לי:\r\n\"אל תבכה,  לכך נוצר.  טוב לו במרומים.\"\r\nלמחרת בא איכר מאיכרי הסביבה,  ובעגלת החציר שלו\r\nתלולית של עץ ונייר, כל מה ששרד מ\"קאטרמר\".\r\nבן עשר הייתי כשהקדיש \"לה גַאזֶט\" של אונפלר כתבה\r\nכתובה בנימה היתולית ל\"שכננו אמברואז פלרי,  דַור הכפר\r\nקלרי, תמהוני חביב שעפיפוניו סופם שיוציאו שם ליישוב\r\nכתחרימים,  כחרסינה וכתופינים, שבזכותם נתפרסמו ואלאנסין,\r\nלומוז' וקאמברה.\" דודי גזר את הכתבה,  נתנה במסגרת ותלאה\r\nעל מסמר על קיר הסדנה.\r\n\"עיניך הרואות, אינני אדיש לתהילה,\" העיר וקרץ לי קריצה\r\nשובבה.\r\nהכתבה ב\"לה גאזט\" והתצלום שנלוָה אליה הועתקו בעתון\r\nפריסי,  ועד מהרה מָלא אסמנו, שמעתה הוסב שמו ונקרא סדנה,\r\nמבקרים והזמנות.  בעליו של \"קלוֹ ז'וֹלי\",  חברו הותיק של\r\nדודי, המליץ גם הוא לפני לקוחותיו על \"האטרקציה המקומית\".\r\nיום אחד נעצרה מכונית לפני חוָתנו,  ויצא ממנה אדון כלוּל\r\nבהדרו.  רושם עז במיוחד עשו עלי שפמותיו, שהעפילו מזה ומזה\r\nעד אזניו, התמזגו עם פאות לחייו וכמו חצו לשנַיִם את פניו.\r\nלימים נודע לי כי האיש היה האספן האנגלי החשוב לוֹרד האוּ.\r\nנלוו אליו משרת וקַמטר, שבהיפתחו נגלו לעיני עפיפונים\r\nנפלאים מארצות שונות\r\n–\r\nבוּרמה,  יפאן,  סין והודו - ערוכים\r\nבוּרמה,  יפאן,  סין והודו - ערוכים\r\nבקפידה על בטנת קטיפה מיוחדת.  דודי הוזמן לזון את עיניו בהם\r\nוהוא עשה זאת בלב שלם,  כי לא היה בו אף שמץ של שוביניזם.\r\nרק שגיון אחד קטן דבק בו; הוא הכריז תמיד כי העפיפון עלה\r\nלגדולה בצרפת ב- 1789. לאחר שמנה דודי את שבחי המוצגים\r\nשהציג לפניו האספן האנגלי,  הראה לו אחדות מיצירותיו שלו,\r\nוביניהן ויקטור הוּגו הנישא על העננים,  עפיפון בהשראת\r\nהתצלום המפורסם שצילם נאדאר - המשורר הממריא מעלה-\r\nמעלה נראה בו כמין אל עליון.  לאחר שעה או שעתים של\r\nבדיקה ועיון ותשבחות הדדיות יצאו הישנים לשדה,  בחרו\r\nאיש-איש בעפיפונו וכה הנעימו לשמי נורמַנדי עד שבמהרה\r\nנקהלו אליהם כל ילדי הסביבה,  שביקשו לקחת חלק בשמחה.\r\nהמוניטין של אַמברוּאַז פלרי גדלו בלי הרף,  אך האיש לא\r\nזחה דעתו גם לאחר שה\"גרַאנד דֶאוּאַזֶל\" שלו,  החבושה מצנפת\r\nפריגית - רפובליקני היה בכל רמ\"ח ושס\"ה - זכתה בפרס\r\nהראשון במפגש שנערך בנוֹז'אן והלורד האוּ הזמינו ללונדון,\r\nשם הציג אחדות מיצירותיו במופע שנערך בהייד פארק. עלייתו\r\nשל היטלר לשלטון והשתלטותו על חבל הריין התחילו\r\nמעכירות את האקלים המדיני באירופה,  והמופע נמנה עם\r\nהאירועים הרבים שנערכו באותם הימים לציון הברית בין צרפת\r\nלבריטניה.  שמור עמי תצלום מתוך ה\"אילוּסטרֵיטד לונדון\" ובו\r\nנראה אמברואז פלרי,  ועמו \"החירות המאירה את העולם\",  בין\r\nלורד האוּ לנסיך מוֵיילס.  לאחר גושפנקה כמעט רשמית זו\r\nשקיבל,  נבחר אמברואז פלרי תחילה כחבר באגודת \"עפיפוני\r\nצרפת\" ואחרי-כן כנשיא-הכבוד של האגודה.  אורחים סקרנים\r\nנהרו אליו,  ומספרם גדל והלך.  גבירות הדורות ואדונים\r\nהדורים,  שבאו באוטומובילים מפריס לסעוד את לבם ב\"קלו\r\nז'ולי\",  נהגו לסור אלינו לאחר הסעודה ולבקש מן ה\"אמן\"\r\nשיציג לפניהם אחדים מיצירי-כפיו.  הגבירות ההדורות ישבו על\r\nהדשא והאדונים ההדורים עישנו סיגרים והתאמצו לשמור על\r\nהבעה של כובד-ראש, והכול זנו את עיניהם ב\"דוָר המטורלל\",\r\nהאוחז ב\"מוֹנטֵיין\" או ב\"השלום-עלי-אדמות\" בקצה מיתרו\r\nופולח את תכלת השמים במבט נוקב של יורד-ים מנוסה.  לבסוף\r\nהתחלתי נותן דעתי על העלבון שבצחקוקי הגבירות ההדורות\r\nובארשת העליונות שעל פני האדונים ההדורים,  ולא אחת גם\r\nקלטה אזני הערות - עתים לגלגניות,  עתים חמלניות.  \"אומרים\r\nשדעתו אינה צלולה לחלוטין.  פגז גרם לו הלם במלחמת-העולם\r\nהראשונה.  - הוא מתחזה כרודף-שלום וכסרבן-מלחמה-מטעמי-\r\nמצפון,  ואני סבור שהוא בעצם איש ממולח,  המפליא לעשות\r\nפרסומת לעצמו. - אפשר למות מצחוק ממנו!\r\n–\r\nמארסֶלֶן דופרה\r\nצדק בהחלט,  האיש מרתק! אינך סבור שבשערו האפור\r\nהקצרצר ובשפמו הוא דומה למרשאל ליוֹטֶה? - במבטו יש איזו\r\nאי-שפיות,  - כמובן,  יקירה,  זהו להט היצירה!\" אחרי-כן קנו\r\nעפיפון כשם שקונה לו אדם כרטיס לאיזה מופע,  וללא גינונים\r\nהשליכוהו אל תא המטען של המכונית. הדבר ציער את דודי,  אף\r\nשבשעה שהתמכר לתשוקתו נעשה תמיד אדיש לכל הסובב\r\nאותו ולא הבחין כי אחדים ממבקרינו צוחקים לו. יום אחד שבתי\r\nהביתה נזעם מן ההערות ששמעתי בשעה שהשיט אפוטרופסי\r\nאת חביבו מאז - עפיפון ז'ן-ז'ק רוסו שכנפיו דומות לספרים\r\nפתוחים שהרוח מעלעלת בהם,  ולא יכולתי לחשות עוד. הלכתי\r\nאחריו בצעדים רחבים,  זעוף גבינים,  ידי המאוגרפות תחובות\r\nבכיסי ורגלי בוטשות בקרקע בטישות כה עזות עד שנשמטו\r\nגרבי הארוכים.\r\n\"דודי,  הפריסאים הללו לעגו לך. הם כינו אותך משוגע זקן.\"\r\nאמברואז פלרי נעצר,  ניכר בו שאינו נעלב כלל,  אלא\r\nשבע-רצון דווקא.\r\n\"אה,  האומנם- כך אמרו?\"\r\nואז הטחתי בו ממרומי מאה וארבעים הסנטימטרים של קומתי\r\nאת המשפט ששמעתי מפי מארסלן דופרה על זוג לקוחות\r\nשהתרעמו על החשבון:\r\n\"הם אנשים פחותי-ערך.\"\r\n\"אין אנשים פחותי-ערך,\" אמר דודי.\r\nוהוא נרכן,  הניח בעדינות את ז'ן-ז'ק רוסו על העשב\r\nוהתיַשב.  ואני באתי וישבתי לצדו.\r\n\"כך,  הם כינו אותי משוגע... ובכן,  שער בנפשך שהגבירות\r\nההדורות והאדונים ההדורים צודקים.  אדם המקדיש את חייו\r\nלעפיפונים,  אי-אפשר שאין בו גרעין של טירוף.  אלא שהכול\r\nענין של פירוש.  יש המכנים זאת 'גרעין של טירוף',  ואחרים\r\nמגדירים זאת כ'ניצוץ של קדושה'.  לעתים קשה להבחין בין\r\nהשנַים.  אך אם אוהב אתה מישהו או משהו באמת ובתמים,\r\nהקדש לו את כל אשר לך ואת כל אשר בך, ולכל השאר הנח...\"\r\nעליצות חפזה-עברה על שפמו העבוֹת.\r\n\"הנה,  לודו,  זאת עליך לדעת,  אם רצונך להיעשות פקיד טוב\r\nבמשרד הדואר.\"\r\n2\r\nחוָתנו היא נחלתם של בני פלרי מאז הקימה אחד מאבות\r\nהמשפחה,  זמן קצר לאחר מה שבימי סבי עדיין כינוהו\r\nבמשפחתנו \"המאורעות\".  יום אחד נתעוררה בי הסקרנות לדעת\r\nמה היו \"המאורעות\" הללו,  ודודי ביאר שהכוונה למהפכת\r\n1789.  כך למדתי לדעת כי נתברכנו בזכּרון ארוך.\r\n\"כן,  איני יודע אם זו תוצאה של חינוך החובה הממלכתי,  אך\r\nעובדה היא כי מאז ומעולם הצטיינו בני פלרי בזכרון היסטורי\r\nמופלג.  סבורני שאיש מאתנו לא שכח מעודו דבר מכל מה\r\nשלמד.  סבי נהג לדרוש מאתנו שנדקלם את הצהרת זכויות\r\nהאדם.  והרגל זה השתרש בי עמוק כל-כך,  שלעתים אני עושה\r\nזאת מבלי-משים עד עצם היום הזה.\"\r\nבאותם ימים - עשר שנים מלאו לי אז - נתחוור לי שזכרוני\r\nשלי,  אף שעדיין לא קנה לו צביון \"היסטורי\",  נעשה מקור\r\nפליאה,  ולימים מקור דאגה,  למורי מר אֶרבּיֶה,  זמר-באס\r\nלעת-מצוא במקהלת קלרי.  על-נקלה אצרתי בזכרוני כל מה\r\nשלמדתי - יכולתי לדקלם מן הזכרון דפים שלמים מספר הלימוד\r\nשלי לאחר שקראתים פעם אחת או שתי פעמים - וכן חוננתי\r\nביכולת מדהימה לחשב חשבונות בעל-פה; לדעתו העידו כל\r\nאלה על איזה פגם מוחי ולא על סגולות,  אפילו יוצאות-דופן,\r\nשל תלמיד מעולה. ונטייתו לחשוד במה שלא כינה מעולם\r\n\"כשרונותי\" אלא \"תכונות מולדות\" - מלים אלה הגה בנעימה\r\nכה קודרת,  עד שכמעט עוררו בי רגש אשם - גברה פי כמה\r\nמשום שהלא ידוע היה לכול כי דודי לוקה ב\"גרעין של טירוף\",\r\nונראה כי גם אני נגוע באיזה מוּם תורשתי העלול להימצא\r\nהרה-אסון. האמרה השגורה ביותר בפי מר אֶרבּיֶה היתה: \"הכול\r\nבמידה,\" וכשהגה מלים אלו,  שנשמעו כאזהרה מפורשת,  סקר\r\nאותי בחומרה.  כאשר \"תכונותי המוּלָדות\" נעשו מנקרות עינים\r\nכל-כך,  שבא חבר והלשין עלי כי זכיתי בהתערבות ושילשלתי\r\nלכיסי סכום הגון לאחר שדיקלמתי בעל-פה עשרה דפים\r\nממדריך-הרכבות,  נודע לי כי בדברו עלי השתמש או אֶרבּיֶה\r\nבביטוי \"מפלצת קטנה\".  אחרי-כן הוצאתי שָרשים ובמהירות\r\nהבזק עשיתי תרגילי כפל ארוכים-ארוכים והכול בעל-פה -\r\nובכך אך החמרתי את מצבי. מר אֶרבּיֶה בא ללָה מוֹט,  דיבר\r\nארוכות עם דודי ויעץ לו שיקחני עמו לפריס כדי שאיבָּדק שם\r\nבידי מומחה. אָזני הצמודה אל הדלת לא איבדה אף הגה מן\r\nהשיחה.\r\n\"שמע,  אמברוּאז,  היכולת שלו אינה נורמלית.  ראינו ילדים\r\nמחוננים שהפליאו לחשב בעל-פה וסופם שנעשו מפגרים; כבר\r\nהיו דברים מעולם.  מציגים אותם לראוָה על במות בידור,  וזה\r\nהכּוֹל.  מדור אחד במוחם מתפתח באופן מדהים,  אך בכל השאר\r\nהם נעשים מטומטמים גמורים.  במצבו עתה כמעט יכול לוּדוֹביק\r\nלעמוד בבחינות הכניסה לטכניון.\"\r\n\"אכן,  מוזר,\" אמר דודי.  \"אצלנו,  במשפחת פלרי,  מפותח\r\nבדרך-כלל הזכרון ההיסטורי דווקא.  אחד מאתנו אף הוצא\r\nלהורג בימי הקוֹמוּנה.\"\r\n\"איני רואה אה הקשר.\"\r\n\"עוד אחד שזכר.\"\r\n\"מה זכר?\"\r\nדודי נאלם דום לשעה קצרה.\r\n\"הכּוֹל,  מן-הסתם,\" אמר לבסוף.\r\n\"אינך בא וטוען כי אבי-אבותיך נורה למוות בגלל עודף\r\nזכרון?\"\r\n\"זאת בדיוק אני טוען.  ודאי ידע בעל-פה כל מה שעבר על\r\nהעם הצרפתי במרוצת הדורות.\"\r\n\"סלח לי,  אמברואז,  על דברַי,  אבל מכירים אותך אצלנו כ...\r\nהבה נאמר,  בעל-הזיות,  אבל לא בענין עפיפוניך באתי לדון\r\nאתך.\"\r\n\"טוב,  בסדר,  גם אני מפגר.  ובכן מה?\"\r\n\"באתי להזהירך,  כי לוּדוֹ הקטן ניחן בכוח זכרון שאינו לפי\r\nגילו,  ובעצם גם לא לפי כל גיל אחר.  הוא דיקלם בעל-פה\r\nעשרה עמודים מתוך מדריך-הרכבות.  הוא מכפיל בעל-פה שני\r\nמספרים של ארבע-עשרה ספרות.\"\r\n\"מסתבר,  אפוא,  שאצלו מתבטא הדבר במספרים.  נראה\r\nשהוא אינו לוקה בזכרון היסטורי.  אולי בזכות זה לא יוצא\r\nלהורג בהזדמנות הבאה.\"\r\n\"איזו הזדמנות באה?\"\r\n\"אני יודע? הרי תמיד באה איזו הזדמנות.\"\r\n\"אתה צריך להביא אותו לרופא.\"\r\n\"שמע-נא, אֶרבּיֶה,  אתה מתחיל לעצבן אותי.  אילו היה\r\nאחייני נורמלי באמת,  הרי היה מטומטם.  להתראות,  וחן-חן לך\r\nעל הביקור.  אני יודע שכוונתך טובה.  אגב,  אמור לי,  הוא\r\nמוכשר להיסטוריה כמו לחשבון?\"\r\n\"אני אומר לך שוב,  אמברואז,  לא מדובר כאן בכשרון.  גם לא\r\nבשכל.  שכל אינו יכול ללא חשיבה הגיונית.  אני מדגיש: חשיבה\r\nהגיונית\r\n.  והנה,  מבחינה זו אין חשיבתו הגיונית יותר או פחות\r\nמחשיבתם של יתר הזאטוטים בני גילו.  אשר לתולדות צרפת,\r\nהוא יכול לדקלמן מאלף עד תו.\"\r\nנשתררה דומיה ממושכת יותר,  ואחר-כך שמעתי את דודי\r\nמצווח בקולי-קולות:\r\n\"עד תו? איזה תו? אה,  היא כבר הגיעה לתו?\"\r\nבפי מר אֶרבּיֶה לא היה כל מענה.  לאחר תבוסת 1940,  כשהתו\r\nנסתמן בבירור באופק,  הירהרתי לא אחת בשיחה זו.\r\nהיחיד מבין מורי שלא נראה מודאג כלל מ\"תכונותי\r\nהמוּלדוֹת\" היה מורי לצרפתית מר פֶּנדֶר.  רק פעם אחת ניכר בו\r\nשהוא כועס, זה היה בשעה שדיקלמתי את \"הקונקויסטאדורים\".\r\nכה להוט הייתי להתעלות על עצמי שהתחלתי מן הסוף\r\nואמרתי את טורי השיר למפרע,  מסופם אל תחילתם.  ומר פֶּנדֶר\r\nהפסיק אותי ונזף בי בנפנוף אצבע.\r\n\"לודוביק חביבי,  איני יודע אם זו דרכך להכשיר את עצמך\r\nלמה שצפוי,  כמדומה,  לכולנו,  כלומר,  לחיים מהופכים בעולם\r\nהפוך,  אך על השירה,  לפחות,  חוס-נא,  בבקשה ממך.\"\r\nמר פנדר הוא שהטיל עלינו כעבור זמן-מה לכתוב חיבור\r\nבנושא,  שלזכרו נודעה חשיבות מסוימת בחיי: \"בחנו את שני\r\nהביטויים: 'להישאר בחיים' ו'להישאר שפוי',  עִרכו השוָאה\r\nביניהם וציינו אם קיימת,  לדעתכם,  איזו סתירה בין שני\r\nהמושגים.\"\r\nיש להודות כי פנייתו של מר אֶרבּיֶה אל דודי כדי לשתפו\r\nבחששותיו לי שמא לא תתלווה אל הקלוּת שבה אצרתי כל דבר\r\nבזכרוני גם התפתחות של בגרות הנפש,  שיקול-הדעת והשכל\r\nהישר, לא היה מעשה נוֹאל מעיקרו.  ייתכן כי זו,  במידת-מה,\r\nמנת-חלקם של כל הלוקים בעודף זכרון,  וראיה לכך נמצאה לנו\r\nכעבור שנים-מספר,  שעה שצרפתים כה רבים נספו במחנות או\r\nנורו למוות.\r\n3\r\nחוָתנו עמדה בקצה הכפרון קלו,  בפאתי יער-וואַני ששרכים\r\nורתמים משמשים בו בערבוביה,  וחיים בו צבאים וחזירי-בר.\r\nמשם והלאה משתרעות הבּצוֹת,  ושם מושלת שלוָתם של\r\nברווזי-הבר,  כלבי-הנהר,  הברבורים והשפיריות.\r\nלה מוֹט היתה מקום מבודד למדי.  שכנינו הקרובים ביותר,\r\nמהלך חצי שעה ומעלה מן החוָה,  היו משפחת קאיֶה: ז'אנו קאיֶה\r\nהקטן היה צעיר ממני בשנתים,  ובעיניו הייתי אני \"המבוגר\";\r\nהוריו ניהלו מחלבה בעיר; סבו גַסטוֹן,  שאחת מרגליו נקטעה\r\nבתאונת-עבודה במנסרה,  היה כַּוורן.  מהלאה להם התגוררה\r\nמשפחת מַאניַאר; אב,  בן ושתי בנות,  בתולות זקנות,  אנשים\r\nקדורניים ואדישים לכל מה שאינו נוגע לפרות,  חמאה ושדות,\r\nשלא דיברו עם איש מעולם.\r\n\"או רק בשביל להגיד או לשאול מחיר,\" היה רוטן גסטון\r\nקאיֶה.\r\nועוד הלאה,  בין לה מוט לקלֶרי,  עמדו רק חווֹת מוניֶה וסימון,\r\nשילדיהן היו חברי לספסל הלימודים.\r\nאת חָרשי הסביבה,  גם את מסתריהם הצפונים ביותר,  הכרתי\r\nלפני ולפנים.  דודי עזר לי להקים בירכתי אחד הגאיות,  במקום\r\nהקרוי \"המעיָן העתיק\",  ויגוַאם של אינדיאנים,  סוכת ענפים\r\nמחופה שעוָנית,  ובה התיַחדתי עם ספרי אוליבר קרווּד ופֶנימוֹר\r\nקוּפֶּר לחלום על אפאשים וסיוּאים או להתגונן עד הכדור\r\nיאחרון מפני כוחות אויב הצרים עלי; וכפי שמחייבת המסורת,\r\nנלחמתי תמיד מלחמת \"מעטים נגד רבים\". יום אחד,  באמצע\r\nיוני לאחר שהשבעתי את גרגרנותי והתנמנמתי,  פקחתי פתאום\r\nאת עיני וראיתי לפני ילדונת בלונדית,  חבושה כובע-קש\r\nרחב-תיתורה סוקרת אותי בחומרה.  מתחת לענפים שיחקו\r\nהשמש והצל,  ועד עצם היום הזה,  לאחר שנים רבות כל-כך,\r\nנדמה לי כי משחקי האור והצל סביב ללילה לא חדלו מעולם,\r\nבאותו רגע של התפעמות,  שאז לא הבנתי את טיבה ואת סיבתה,\r\nניתנה לי כאין התראה.  בהיסח-הדעת, מחמת איזה כוח פנימי -\r\nסופית ונחרצת,  אלא שבשעת מעשה לא היה לי אפילו מושג קל\r\nשבקלים כי כך הוא: חופן תותים הושטתי להתגלות הבלונדית\r\nחמורת-הסבר.  אך לא נחלצתי מידה בקלות כה רבה.  הילדונת\r\nהתיַשבה לה לצדי,  ובלי לשעות למנחתי הניחה ידה על הסל\r\nכולו.  כך נקבעו התפקידים לצמיתות.  כשלא נותרו עוד על\r\nקרקעית הסל אלא תותים ספורים,  השיבה אותו לי וקבעה\r\nבנעימה ברורה של קובלנה:\r\n\"זה יותר טעים עם סוכר.\"\r\nלא היתה לי ברירה ולכן גם לא היססתי.  קפצתי על רגלי,\r\nדרך חֳרשים ושדות דהרתי כחץ מקשת עד לָה מוֹט,  פרצתי כפגז\r\nלמטבח,  גרפתי סוכר מתוך קופסת-הקרטון שעל המדף ובאותה\r\nדהרה עצמה עשיתי את הדרך בחזרה.  היא עדיין היתה שם,\r\nיושבת,  כובעה מונח לידה בעשב,  ומתבוננת בפרת-משה-רבנו\r\nשעל גב ידה.  הושטתי לה את הסוכר.\r\n\"אני כבר לא רוצה יותר.  אבל זה נחמד מצדך.\"\r\n\"נשאיר את הסוכר כאן,  ונשוב מחר,\" אמרתי בהשראת\r\nהיאוש.\r\n\"אולי.  מה שמך?\"\r\n\"לודו.  ואת?\"\r\nפרת-משה-רבנו פרחה לה.\r\n\"עוד איננו מכירים זה את זה די.  אולי אגיד לך את שמי באחד\r\nהימים.  אני די מסתורית,  תדע לך.  ייתכן כי לעולם לא נתראה\r\nעוד.  מה עושים הוריך?\"\r\n\"אין לי הורים.  אני חי אצל דודי.\"\r\n\"ומה הוא עושה?\"\r\nחשתי במעורפל כי \"דוָר כפרי\" תהיה תשובה בלתי-מספקת.\r\n\"הוא רב-עפיפונים,\" אמרתי.\r\nניכר בה כי התשובה עשתה עליה רושם.\r\n\"מה זאת אומרת?\"\r\n\"זה כמו רב-חובל,  אבל בשמים.\"\r\nשעה קלה הירהרה ואחרי-כן קמה.\r\n\"אולי אשוב מחר,\" אמרה.  \"איני יודעת.  אי-אפשר לצפות\r\nמראש את מעשי.  בן כמה אתה?\"\r\n\"בקרוב אהיה בן עשר.\"\r\n\"הו,  אתה נורא צעיר בשבילי.  אני בת אחת-עשרה וחצי. אבל\r\nאני די אוהבת תותי-יער.  חכה לי כאן מחר,  באותה השעה.\r\nאבוא,  אם לא אמצא לי ענין יותר משעשע.\"\r\nאחר-כך העיפה בי עוד מבט שכולו חומרה,  והלכה לה.\r\nלמחרת ליקטתי שלושה קילוגרמים של תותים לפחות.  ומדי\r\nכמה דקות רצתי לבדוק אם באה.  אך היא לא הופיעה.  לא באותו\r\nיום ולא למחרת ואף לא כעבור יומים.\r\nיום-יום חיכיתי לה.  כל יוני,  יולי,  אוגוסט וספטמבר.  תחילה\r\nהשלכתי יהבי על תותי-הבר,  אחרי-כן על האוכמניות ועל\r\nהפטל,  ולבסוף על הפטריות.  חבלי-ציפיה כמו אלה לא ידעתי\r\nעוד אלא בין 1940 ל- 1944,  בזמן הכיבוש,  שעה שיִחלתי\r\nלשובה של צרפת.  גם לאחר שהלכו להן הפטריות,  הוספתי\r\nלשוב אל מקום פגישתנו ביער.  חלפה שנה אחת,  ועוד אחת,\r\nושלישית, ונוכחתי לדעת כי מר ארביה לא טעה לגמרי כשבא\r\nלהַתרוֹת בדודי שיש בזכרוני דבר מדאיג.  אין ספק שבני פלרי\r\nלקו באיזה מום מלידה: נשללה מהם סגולת השכחה המנחמת.\r\nלמדתי,  עזרתי לאפוטרופסי בסדנתו,  אך כמעט יום-יום באה\r\nלארוח לי לחברה ילדונת בלונדית בשמלה לבנה,  ובידה\r\nכובע-קש רחב-תיתורה.  אמנם כן,  זה היה מקרה של \"עודף\r\nזכרון\"; מר אֶרבּיֶה הגדיר יפה תכונה זו,  אף כי הוא עצמו לא\r\nלקה בה כלל וכלל,  ובתקופת הנאצים הקפיד להתרחק מכל מה\r\nשהסתמך במידה כה נלהבת וכה מסוכנת על הזכרון.  עוד שלוש\r\nאו ארבע שנים לאחר פגישתנו,  בימי ביכורי התותים,  מילאתי\r\nלא אחת את סלי,  התפרקדתי מתחת לאשורים,  עשיתי את\r\nזרועותי השלובות משענת לערפי ועצמתי את עיני כדי לעודדה\r\nלבוא אלי במפתיע.  גם את קופסת הסוכר לא שכחתי.  ברבות\r\nהימים נוסף לכך,  כמובן,  מֵימד של שעשוע.  התחלתי מבין את\r\nמה שכינה דודי \"המרדף אחר תכלת השמים\",  ולמדתי ללגלג\r\nעל עצמי ועל עודף הזכרון שלי.\r\n4\r\nבזכות הֶיתּר מיוחד,  שקיבלתי על-פי תעודת-זהות \"מתוקנת\"\r\nבידי מזכיר המועצה מר ז'וליאק,  ולפיה כבר מלאו לי\r\nחמש-עשרה שנה,  עמדתי בבחינות הבגרות בגיל ארבע-עשרה.\r\nעדיין לא ידעתי מה אעשה עם עצמי.  אך בינתים הניעו\r\nכשרונותי בתחום החשבון את מארסֶלֶן דוּפּרָה להפקיד בידי את\r\nהנהלת-החשבונות של מסעדת \"קלוֹ ז'וֹלי\", ופעמים בשבוע\r\nהייתי הולך לשם. קראתי כל דבר שנקלע לידי, מסיפורי\r\nהעלילה המחורזים של ימי-הבינים ועד ספרים כגון \"האש\"\r\nלבארביס ו\"במערב אין כל חדש\" לאריך מריה רֶמארק,\r\nשקיבלתי מתנה מדודי. ואולם בדרך-כלל נמנע אמברוּאז פלֶרי\r\nמליעץ לי אילו ספרים לקרוא,  וזאת מפני שסמך על חינוך\r\nהחובה הממלכתי,  ובעיקר,  דומני,  על הדבר שהיה תמיד - גם\r\nבימים ההם,  גם לפניהם וגם אחריהם,  שנוי במחלוקת,\r\nאף-על-פי שדודי ראה בו עובדה בדוקה,  הלא היא אָפיָן המוּלָד\r\nשל התכונות הנרכשות,  \"וביחוּד,\" כך נהג להוסיף,  \"אצלנו.\"\r\nשנים רבות כבר עברו מאז פרש ממשרתו,  אך על-פי עצתו\r\nהנמרצת של מארסלו דופרה לבש את מדי הדוָר הכפרי בכל פעם\r\nשבאו אליו מבקרים.  בעליו של \"קלו ז'ולי\" נֵיחַן במה שהיו\r\nמכנים עתה חוש מפותח ל\"יחסי-ציבור\".\r\n\"הָבן,  אַמבּרוּאַז,  היית לאגדה,  ועתה חייב אתה לשמור עליה\r\nמכל פגע.  אני יודע יפה שהדבר אינו חשוב בעיניך,  אך זו חובתך\r\nלצרפת.  לעתים קרובות הלקוחות שואלים אותי: 'מה שלום\r\nהדוָר המפורסם פלרי,  העודנו כאן עם העפיפונים שלו? אפשר\r\nלבקר אצלו?' הלא אתה מוכר אותם,  את הקשקושים שלך,\r\nומתפרנס מהם.  עליך לשמור אפוא על דמותך העסקית.  יום אחד\r\nעוד יאמרו 'הדוָר פלרי',  כמו שאומרים 'המוֹכֵס רוּסוֹ'.  גם אני,\r\nכשאני יוצא לדבר עם הלקוחות,  מקפיד לחבוש את המצנפת\r\nהלבנה וללבוש את מקטורן-הטבחים שלי,  כי בדמות זו אני\r\nרוצה שיראו אותי.\"\r\nמארסלן דופרה אמנם היה ידיד ותיק,  ואף-על-פי-כן לא קסמו\r\nכלל לדודי הכרכורים הללו שהציע לו.  כמה מריבות קולניות\r\nנתגלעו ביניהם.  בעליו של \"קלו ז'ולי\" היה בעיניו שלו כמין\r\nאישיוּת לאומית,  ורק את פוּאַן איש ויֶן,  את פיק איש וַאלַאנס\r\nואת דוּמֶן איש סוֹליֶה ראה כשוִים לו בערכם. איש בעל\r\nהדרת-כבוד היה, מקריח במקצת,  ולו עינים צלולות מבט,\r\nכחולות כפלדה.  שפם דק שיוָה לו חזות תקיפה,  בעמידתו היתה\r\nאיזו צבאיות שסיגלה לו מן-הסתם בשנים שעשה בחפירות,\r\nבזמן מלחמת-העולם הראשונה.  בשנות השלושים עדיין לא\r\nחשבה צרפת למצוא לה באמנות הבישול המפוארת שלה מקום\r\nמיוחד להתגדר בו,  ומארסלן דופרה סבר לתומו שאינו זוכה\r\nלהכרה הראויה לו.\r\n\"היחיד המבין ללבי הוא אֶדוּאַר אֶריוֹ.  לפני כמה ימים אמר\r\nלי,  בצאתו מכאן: 'בכל פעם שאני בא הנה מתעודדת רוחי.  איני\r\nיודע מה צופן לנו העתיד,  אך אין לי ספק ש'קלו ז'ולי' תעבור\r\nבשלום את הכּוֹל.  ועם-זאת,  מארסלן,  בענין עיטור לגיון-הכבוד\r\nשלך,  עוד עליך לחכות זמן-מה.  צרפת יש לה עדיין שפע של\r\nאוצרות תרבות,  ולכן אחדות מסגולותיה הצנועות יותר נדחקות\r\nלקרן-זוית.' הנה,  כדברים האלה אמר לי אֶריוֹ.  אם כן,  אמברואז,\r\nעשה לי נחת-רוח.  בכל האזור הזה ידועים רק אתה ואני.  האמן\r\nלי,  אם מפעם לפעם תלבש את מַדי-הדוָר שלך,  בשביל\r\nהלקוחות,  לא תיראה כמו בקוֹרדרוֹי המזובל הזה.\"\r\nלבסוף היה דודי פורץ בצחוק.  ואני שמחתי תמיד לראות את\r\nקמטוטי טוב-הלב המרטיטים בעליצות,  עולים בפניו.\r\n\"אה,  מארסלן החביב שלנו! איזה נטל כבד מטילה הגדולה\r\nעל כתפיו.  אבל,  מה לעשות,  יש אידה של צדק בדבריו - כדאי\r\nלהקריב קרבן קטן של כבוד עצמי כדי לעשות נפשות לאמנות\r\nהעפיפונים שוחרת-השלום!\"\r\nואולם,  כשלבש דודי מפעם לפעם את מדי הדוָר הכפרי\r\nהישנים שלו,  עשה זאת,  דומני,  בלא סלידה.  לבוש כך יצא אל\r\nהשדה מוקף ילדים,  אשר שנים-שלושה מהם באו תדיר ללה מוֹט\r\nאחרי הלימודים לצפות ב\"אימונים\".\r\nכפי שכבר סיפרתי,  נבחר אמברואז כנשיא-הכבוד של אגודת\r\n\"עפיפוני צרפת\",  אגודה שהתפטר ממנה,  השד יודע מדוע,\r\nלאחר מינכן. מעולם לא הבנתי איך יכול פציפיסט מושבע כמוהו\r\nלחוש זעם כה רב ודכאון כה עמוק בשעה שהשלום - אף כי\r\nרבים כינוהו \"שלום של חרפה\" - ניצל במינכן. מן-הסתם שוב\r\nהיה בעוכריו כוח זכרונם ההיסטורי הארור של בני פלרי.\r\nגם זכרוני שלי לא אמר נואש. מדי קיץ שבתי אל חורש\r\nהזכרון. חקרתי בקרב תושבי הסביבה וידעתי כי לא \"רוח-\r\nרפאים\" תיעתעה בחושי,  כפי שנטיתי לחשוב מדי פעם. אֶלִיזַבּת\r\nדֶה בּרוֹניצקָה היתה שרירה וקיימת; הוריה היו בעלי \"אחוזת\r\nהאוָזים\" שעל הדרך מקלו לקלֶרי.  בלכתי לבית-הספר עברתי\r\nיום-יום על-פני חומותיה.  זה קיצים רבים לא באו לנורמנדי,\r\nומפי דודי נודע לי כי דברי הדואר המיועדים להם נשלחים\r\nלפולין,  אל אחוזתם שעל חוף הים הבאלטי,  לא הרחק מן העיר\r\nהחָפשית גדאנסק,  שאז נודעה יותר בשם דאנציג.  איש לא ידע\r\nאם עוד ישובו לכאן אי-פעם.\r\n\"אין זה העפיפון הראשון אף לא האחרון שתאבד בימי חייך,\r\nלודו,\" אמר לי דודי,  כשראני שב מן החורש ובידי סל התותים\r\nשנשאר מלא,  להוָתי.\r\nלא קיויתי עוד למאומה,  ואף-על-פי שהמשחק נעשה ילדותי\r\nקצת לנער בן ארבע-עשרה,  ראיתי לנגד עיני דוגמה חיה של\r\nאדם מבוגר שהשכיל לאצור בחוּבּוֹ אותו חלק של התמימות,\r\nאשר רק הזדקנות שאינה עולה יפה הופכת אותה לחָכמה.\r\nארבע שנים כבר חלפו מאז ראיתי את זו שכיניתי \"הפולניה\r\nהקטנה שלי\",  אך בזכרוני נשארה ללא דופי.  כה עדינים היו תוֵי\r\nפניה עד כי השתוקקת לחפנם בכף-ידך ותנועותיה הערניות\r\nוהתואמות אף איפשרו לי להצטיין בבחינת הבגרות בפילוסו-\r\nפיה. במבחן בעל-פה בחרתי באסתטיקה,  והבוחן,  שודאי היה\r\nמרוט עצבים לאחר יום עבודה,  אמר לי:\r\n\"רק שאלה אחת אשאל אותך ואבקשך להשיב לי עליה במלה\r\nאחת ויחידה.  מה מאפיין את החֵן?\"\r\nהירהרתי בפולניה הקטנה שלי,  בצוארה,  בזרועותיה,\r\nברפרוף שערה,  והשבתי בלי היסוס:\r\n\"התנועה.\"\r\nקיבלתי תשע-עשרה נקודות מתוך עשרים.  אני חב אפוא את\r\nתעודת-הבגרות לאהבה.\r\nחוץ מז'אנו קאיֶה,  שבא לעתים וישב לו בקרן-זוית והביט עלי\r\nבעגמומיות קלה - יום אחד אף אמר לי בקנאה: \"אתה,  לפחות,\r\nיש לך מישהו,\" - לא התרועעתי עם שום אדם.  נעשיתי אדיש\r\nלכל הסובב אותי,  כמעט כבני משפחת מאניַאר.  לעתים הצטלבו\r\nדרכינו - הייתי פוגש אותם,  את האב,  הבן ושתי הבנות,  על\r\nעגלתם המיטלטלת בדרכה אל השוק.  בכל פעם בירכתים\r\nלשלום,  אך הם לא השיבו לי ברכה מעולם.\r\nבראשית יולי 1936 מצאתי את עצמי ישוב על הדשא ולצדי\r\nסל התותים.  קראתי בשיריו של ז'וֹזֶה מריה דה אֶרֶדיָה,  שעד\r\nעצם היום אני סבור כי נשתכח שלא בצדק.  לפנַי,  בין האשורים,\r\nכרויה היתה מנהרה נוהרת,  והאור התפלש בעפר כחתול נהנתן.\r\nמן הבִּצה הסמוכה פרחו מפעם לפעם כמה יַרגָזים מבוהלים.\r\nהרמתי את עיני,  והנה היא לפנַי,  נערה שארבע השנים\r\nשחלפו נהגו עמה בחסד,  שהיה כמין אות הוקרה לזכרוני.  לבי\r\nניתַּר בחזי,  גרוני נשנק וקפאתי דום.  כששככה התרגשותי\r\nהנחתי מידי אט-אט את ספרי.  היא אך שבה באיחור קל,  זה\r\nהכול.\r\n\"שמעתי שאתה מחכה לי כבר ארבע שנים...\"\r\nהיא צחקה.\r\n\"אפילו את הסוכר לא שכחת!\"\r\n\"אף פעם איני שוכח כלום.\"\r\n\"ואני שוכחת הכול בקלות רבה. אפילו את שמך אינני\r\nזוכרת.\"\r\nהנחתי לה לשחק.  אם יודעת היא שחיפשתי אותה ללא\r\nליאות,  היא ודאי גם יודעת מי אני.\r\n\"חכה,  תן לי לחשוב... אה,  כן,  שמך לוּדוֹביק. לודו. אתה בנו\r\nשל הדוָר המפורסם אמברואז פלרי.\"\r\n\"אחיינו.\"\r\nהושטתי לה את סלסלת התותים.  היא טעמה אחד מהם,\r\nהתיַשבה לידי ולקחה את ספרי.\r\n\"אלוהים אדירים,  ז'וזה מריה דה ארדיה! הלא התיַשן כל-כך!\r\nכדאי שתקרא את רֶמבּו ואַפולינֶר.\"\r\nלא היתה לי ברירה ודיקלמתי:\r\nתועה הנפש האלוהית על נימתה הרוטטת\r\nשל זו שכונתה מתיקותו בת-אַנז'ו\r\nוחרדת האהבה את לבה הנבוך לופתת.\r\nוקולו הנישא על כנפי הרוח,  הרחק ממנה,\r\nמן האשה הבוגדת,  את השיר ששר\r\nלזורה הבר,  אולי גם ילטפנה.\r\nהיא קיבלה זאת כמחמאה ונראתה מרוצה מעצמה.\r\n\"הגננים שלנו אמרו לי שבאת ושאלת אותם שאלות כדי\r\nלהיוָדע אם אשוב.  זאת אהבה יוקדת,  אם איני טועה.\"\r\nברור היה לי שאם לא אשיב מלחמה שערה דיני נגזר.\r\n\"אַת יודעת,  הדרך הטובה ביותר לשכוח מישהו היא,  לעתים,\r\nלהיפגש עמו שוב.\"\r\n\"סליחה! אַל תיעלב. התלוצצתי.  וזה נכון מה שאומרים,\r\nשכולם כאלה?\"\r\nסוף עמוד 27",
    "Author": "רומן גארי",
    "Language": "צרפתית"
}