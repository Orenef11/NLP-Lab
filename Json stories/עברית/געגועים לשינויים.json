{
    "Article-name": "געגועים לשינויים",
    "Article-text": "\r\nואני ממשיך: באותו יום עזב\n\nסטנלי את הגבעה על טרקטורהּ וציפוריה ויצא מצויד במטריה (גם היא הנ\r\n”\r\nל) בצעיף הירוק, במברשת\n\nשיניים עם שפיץ - אבל בלי מכשירי גילוח. כי לסטנלי\r\n–\r\nזאת יש לומר\r\n–\r\nזקנקן מרוח\n\nעל חצי פרצוף, ובכזה לא מרגישים תכף שלא התגלחת, גם אם אתה בן ולא בת. ועוד יש\n\nלציין: בתיק החום-בהיר נחו גם מספר ניירות חשובים שהועידו לו אנשים יודעי סוד בארץ\n\nמולדתו, ואלו (הניירות, לא האנשים) נועדו כדי להראות לקצין העיר פיטיליאנו (\r\n“\r\nראש העיר\r\n”\r\nשסטנלי לא\n\nזכה לראות פניו, לא לפני ולא אף פעם). ובין הניירות נחה גם כתובת של מלון במבצר-העל\n\nהפראי המתקרא פיטיליאנו (כך אמרו לי, ככה תארו לי את המקום. אני לא ממציא פה ולא בדפים\n\nהבאים אף מילה אחת!) ושמו של אותו מלון כך היה רשום בפנקסי: \"מלון\n\nוספיגי\" (ו'ו סגול, סמ'ך שבע ופיגי). בלי כתובת. היה בתיק גם ספר,\n\nשיהיה לסטנלי מה לקרוא, למקרה שישעמם לו. ואחרון חביב: רשימה מסודרת של לוח\n\nהרכבות והאוטובוסים כל הדרך מפירנצה לפיטיליאנו, וזה הלך ככה:\r\nפירנצה\r\n–\r\nפיזה\r\n…\r\nמחליפים\n\nבפיזה לפיזה-גרוסטו-אלביניה (אוה, אלביניה!)\r\n…\r\nומאלביניה\n\n(אוה, אלביניה!) הופ! לפיטיליאנו!\r\nכמה זה כבר\n\nיכול להיות כבר קשה?\r\nאלביניה!\r\nטוב, אז ככה זה היה: פירנצה 9:25. הרכבת מלאה תיירים בני\n\nארצות הברית, בעיקר נערות ממרכז הנ\"ל: אמריקאיות, כמו יהודיות ישראליות כאלו,\n\nשמביעות את דעתן לכל אורך הדרך לא על משהו מסוים\r\n–\r\nבכלל. כל הדרך לפיזה\n\nהביעו הנערות דעות בכלל – כאלו על הכל. כי זה כללי. היה כיף. נון-סטופ הן\n\nניהלו דיוני אסוציאציות שעברו בזריזות מאלו-מִתְקנים-הן-משתמשות-כדי-לשמור-על-היגיינה-בארצות-נכר\n\nועד התרבותיות-העמוקה-של-אותה-ארץ-נכר-מלוכלכת שבה הן מבלות. בפיזה העיר יצאו\n\nהבנות לראות את \"ד'ה טור אייפל הנטוי\" ולקנות טמפקסים מקומיים לשעת צרה,\n\nוכל זה עם מפות מפורטות שבהן דנו בכל הדרך מפירנצה לפיזה. ואילו סטנלי (אני)\n\nשלרשותו עמדה חצי שעה פלוס עד הרכבת דרומה ירד גם הוא לכיוון המגדל הנטוי המקומי, אבל\n\nואולם מאחר שהוא לא נזדקק לטמפקס באותה תקופת החודש ומאחר שאת המגדל הנ\"ל הוא\n\nראה גם בפריז וגם במהדורה המקומית שלו, החליט סטנלי שלא להמשיך בדרך\n\nל\"צֶ'נְטְרו\". במקום זאת הוא קנה ברחוב שקיק דובדבנים נחמדים-למראה וזלל\n\nאותם בדרכו חזרה לתחנה, שם עלה בזריזות על הרכבת דרומה, כי התחיל לטפטף.\r\nבכלל\r\n. כל הדרך לפיזה\n\nהביעו הנערות דעות בכלל – כאלו על הכל. כי זה כללי. היה כיף. נון-סטופ הן\n\nניהלו דיוני אסוציאציות שעברו בזריזות מאלו-מִתְקנים-הן-משתמשות-כדי-לשמור-על-היגיינה-בארצות-נכר\n\nועד התרבותיות-העמוקה-של-אותה-ארץ-נכר-מלוכלכת שבה הן מבלות. בפיזה העיר יצאו\n\nהבנות לראות את \"ד'ה טור אייפל הנטוי\" ולקנות טמפקסים מקומיים לשעת צרה,\n\nוכל זה עם מפות מפורטות שבהן דנו בכל הדרך מפירנצה לפיזה. ואילו סטנלי (אני)\n\nשלרשותו עמדה חצי שעה פלוס עד הרכבת דרומה ירד גם הוא לכיוון המגדל הנטוי המקומי, אבל\n\nואולם מאחר שהוא לא נזדקק לטמפקס באותה תקופת החודש ומאחר שאת המגדל הנ\"ל הוא\n\nראה גם בפריז וגם במהדורה המקומית שלו, החליט סטנלי שלא להמשיך בדרך\n\nל\"צֶ'נְטְרו\". במקום זאת הוא קנה ברחוב שקיק דובדבנים נחמדים-למראה וזלל\n\nאותם בדרכו חזרה לתחנה, שם עלה בזריזות על הרכבת דרומה, כי התחיל לטפטף.\r\nבטפטוף נעים כזה, יפה\n\nואסתטי, גלש מר סטנלי ברַכַּבְתו דרומה על שפת ים. התחלה נהדרת. הכל היה יפה\n\nומרגש, קדימה לגְרסֶט ומשם לאלביניה, כמצויין בפנקסו. תוך לא הרבה זמן הגיעה אמנם\n\nהרכבת לאלביניה - וסטנלי ירד.\r\nמה? לא כך היה\n\nכתוב לו בתוכנית? אחת וחצי אחה\"צ\r\n–\r\nיורד באלביניה ולוקח אוטובוס \"רמה\" לפיטיליאנו. נשאלה רק\n\nהשאלה: איך לוקחים אותו אוטובוס לא צויין שם בפנקס. היה רשום רק שהאוטובוס\n\nהנ\"ל יוצא מ\"שם\" לפיטיליאנו. באחת ושלושים וחמש. הבעיה הקלה שעלתה\n\nפתאום הייתה שלא ברור איפה זה \"שם\"? אלביניה מקום יפה, בטח. סטנלי,\n\nלמשל, לא יידע להעיד בנושא, כי סטנלי את אלביניה לא ראה עד עצם היום הזה. הוא ראה\n\nתחנת רכבת ושלט רִשְמי-רַכַּבְתִּי שהכריז בשתי קצוות התחנה, כמו גם בחזית קיר בית\n\nנמוך ובהיר ממול, שאכן זוהי אלביניה. הבית הבהיר, בית זעיר, ישב על גדות\n\nשני פסי ברזל: אחד הנמשך והולך לכיוון רומא ואחד לכיוון ריקייאביק. היה שם גם מעין\n\nבור ומדרגות יורדות בתוכו אל מעמקי האדמה וכתובת בכניסה המכריזה,\n\n\"סוטומשהו\" - שזה באיטלקית: \"כנס מתחת לאדמה ותצא במקום אחר!\"\r\nזה מה שסטנלי עשה, וזה מה שקרה: הוא יצא ממול, ליד\n\nהמסילה השנייה, בלב אותו שום-מקום. אז הוא חזר וירד ל\"סוטומשהו\", חזר\n\nויצא ליד הבית הלבן ופתח דלת שהייתה. בִּפְנים שם הוא הפתיע זוג יפניות מבוהלות,\n\nשלדעתו היו כלואות במקום מאז אוגוסט - השמיני לאוגוסט, כדי לדייק, כי אז בדיוק השמיטו\n\nהאמריקאים פצצה אטומית ראשונה על הירושימה (זה היה בשנת 1945, מזמן, בשמיני\n\nלאוגוסט). אולי, חשב סטנלי, ששתי אלו נמלטו על נפשן ובאו לשבת לְשֵם ביטחון אצל\n\nהאיטלקים באלביניה, ולחכות עד יעבור זעם. אין זו אלא השערה, שכן השתיים לא ידעו\n\nלענות לסטנלי על כלום. להערכתו, הן לא היו עֵרות לעובדה שמלחמת העולם הנ\"ל\n\nהסתיימה, ועל כן גם לא אם סטנלי איטלקי: כי או שהוא חייל מַרינס, ואז יש סכנה שהוא\n\nיאכל אותן. הן ניסו להגיד לזר הלבן משהו, אבל הן דיברו בהיגוי יפני צפוני\n\nמאוד, וסטנלי לא זכר מהסרטים היפנים הרבה. הוא ידע שביפנית \"אוקָסָה\" זה\n\n\"אמא\". אבל הן לא אמרו ולו פעם אחת, \"אוקסה\" - אולי כי (מחרדה\n\nזעירה שלו עצמו) סטנלי לא נראה להן אמהי. החדר שהן ישבו בו היה קטן מהחדר של אנה\n\nפרנק בהרבה ולא הייתה בו שום יציאה חוץ מזו שבעדה הוא עצמו נכנס לפני כדקה. ועל\n\nכן, החליט האיש לא להתעכב עוד כאן: הוא אמר להן \"פרונטו\" ויצא כלעומת-ש.\r\nסוף פרק ראשון\r\n*\r\nתקציר הפרקים הקודמים\r\n: ס. המיסתורי נוסע\n\nלפיטליאנו. בדרכו הוא חייב להחליף מנסיעה ברכבת לנסיעה באוטובוס בעיר הנקראת\n\nאלביניה. הוא נתקע בתחנת הרכבת, חולף מצד לצד של הפסים ומוצא את עצמו מול האויב\n\nהיפני המחופש לשתי נערות מבוהלות התקועות בחדר לבן קטן, שכל מה שיש בו זה אשנב\n\n(כרטיסים?). מלבדן אין שם איש, גם לא מוכר כרטיסים, ואולי גם לא היה שם איש מעולם\r\n…\r\nס.\n\nהנ\"ל - ונעבור לגוף ראשון: אני הנ\"ל, מקשיב לנערות היפניות רק\n\nבערך, כי הקול הפנימי שלי, זה הקול שאף פעם לא משקר אבל כמעט תמיד טועה, אמר לי:\n\nאתה מפסיד את האוטובוס ממש ברגע זה! צא! צא!\r\nתיכף ירד פה גשם!\r\nאז יצאתי-יצאתי לי החוצה כשקול הבנות רודף אותי עד יום\n\nמותי - אולי ממש תכף בשעה הקרובה. בחוץ, עוד אני על הפסים השחורים בצד המוליך\n\nצפונה לריקיאביק (תחנת ביניים שטוקהולם) אני רואה באופק, כלומר כשלושים מטר הלאה,\n\nבהצטלבות פסי הרכבת וכביש בסדר גודל של זה שבין באר-אורה ואילת, אוטובוס כחול\n\nחוצה לו בניחותא את הפסים. זה הוא! זה הוא ידעתי! ותוך כדי ריצה פתחתי בשריקות\n\nובקריאות:\r\n\"הי!\n\nהלו! פיטיליאנו!!!\"\r\n\"סטופ!\n\nסטופ!\"\r\nואפילו:\n\n\"אוקסה! אוקסה! אוקסה!\"\r\nאבל הנהג לא\n\nהסתכל בכיוון שלי אלא המשיך בדרכו הלאה, אל עבר הלא-נודע. אני לא מוכן להתערב על\n\nכך שהאוטובוס הכחול ההוא נסע באותו רגע לפיטיליאנו כדי להשאיר אותי בודד\n\nבערבה. יכול להיות שהוא נסע דווקא בסיבוב גדול אחורה לאלביניה, או לגרוסֶטו או\n\n(מניין לי לדעת שלא) לריקיאביק הנמצאת על המפה, כזכור, בהמשך לפסים הנ\"ל.\n\nמאידך (או מגיסא) יתכן גם שדווקא קריאותַי היפניות במהותן הבהילו את הנהג שרק עשה\n\nאת עצמו כלא שומע. היגוי יפני בלב טוסקנה הכניס אי-שקט בלבו ואחריות בטחונית לגבי הנוסעים.\n\nעיתונים וטלוויזיה סיפרו בימים האחרונים סיפורי זוועות על פיגועים והתנקשויות\n\nבמונטנגרו ובפתח תקווה, ומה הוא יודע על יפנים? אולי הם מסוכנים ככה כשהם\n\nרצים עם מטריה שחורה ביד על הפסים לרייקיאביק וצועקים מלים זרות.\r\nזה לא הצחיק, זה שהוא נעלם. הוא גם לא התכוון להצחיק, אז\n\nאי אפשר לבוא אליו בדברי ביקורת. ואכן, גם לא באתי. נוּגֶה, טיילתי על גבי הפסים\n\nעד לכביש\r\n–\r\nלפחות ידעתי כבר איפה הכביש - צעדתי חלקות בטפטוף המתגבר\n\n(\"חלקות\", בגלל הגשם שהרטיב את הפסים, האדמה והעשב הירוק) ותוך\n\nפחות מִתכף הגיעה מכונית תכולה קטנה.\r\nנהג בה איש מקומי לחלוטין, איכר גזעי שהוריד את השמשה של\n\nהחלון לצדי, למרות הגשם שהתחיל להראות מה הוא יודע, ושאל משהו בשפת המקום. אני\n\nמקווה שהוא שאל, לאן אני מבקש להגיע, כי על כך גם עניתי. אף כי אין לפסול את\n\nהאפשרות שהוא שאל אם אני צריך רופא. כי כך אולי נראיתי כבר (והסיפור רק מתחיל).\r\nאני, מכל מקום, הסברתי לו בהברות שקיוויתי שהן נשמעות\n\nכאיטלקית שאני בדרך לפיטיליאנו. אין לפסול על הסף את האפשרות שהאיש היה בן להורים\n\nאנגליים ושהמלים \"פיטיליאנו! פיטיליאנו\" נשמעו לו כמו\r\nPity me! Pity me!\r\nאו\n\nמשהו מוצדק ממין זה. מה שבטוח זה שהוא פתח את הדלת והציע לי להיכנס. נכנסתי, עדיין\n\nלא ממש רטוב; ובמשך עשר הדקות הבאות ניהלנו שיחה רב-לשונית על בלט קלאסי,\n\nפילוסופיה ואמנות יפנית\r\nאו\n\nמשהו מוצדק ממין זה. מה שבטוח זה שהוא פתח את הדלת והציע לי להיכנס. נכנסתי, עדיין\n\nלא ממש רטוב; ובמשך עשר הדקות הבאות ניהלנו שיחה רב-לשונית על בלט קלאסי,\n\nפילוסופיה ואמנות יפנית\r\n–\r\nכי מה כבר יכול לעשות בן אדם שרוצה להגיע לפיטיליאנו באוטובוס של\n\n\"רמה\"? לא לשתוק – לדבר! כל הזמן לדבר. והוא הבין, הנהג, כי הוא השאיר\n\nאותי אחרי 7-8 קילומטרים ליד עמוד תחנה של אוטובוס \"רמה\" – עמוד כזה\n\nשאליו דבוק לוח השעות המציין מתי עובר אוטובוס בדרכו לפיטיליאנו. זהו, והוא נסע\n\nאחרי שנשבענו על ידידות נצח ונאמנות עד הקבר. האוטובוס הבא, כמצוין על גבי עמוד\n\nהתחנה, היה חייב לעבור שם בו ביום בשעה 17:45.\r\nאני מבקש לסכם רגע: השעה\n\nעשרים לשתיים. המקום יפה מאוד, ירוק ופורה. פורה בעיקר בגלל הגשמים\n\nהעונתיים. אפילו באפריל! למשל, הרגע. הדבר האנושי הקרוב ביותר אל סטנלי לשעבר,\n\nגיבור סיפורנו (אני הנושא כבר את המטריה השחורה פרושה בידי ולא מקופלת)\r\n–\r\nאני חוזר\n\nשלא לבלבל מדי: הדבר האנושי הקרוב ביותר אלי באותו רגע היה עמוד התחנה הזה\n\nשל קו האוטובוסים: \"רמה\". משמאל, באופק הלא רחוק יכולתי לזהות את תחנת הרכבת\n\nשל אלביניה המכילה, עד כמה שידוע לנו, שתי יפניות (עד היום?); מימין, שדות ירוקים\n\nנהדרים; קדימה וישר\r\n–\r\nשדות ירוקים נהדרים והרים ירוקים נהדרים עם עצי\n\nאורן וברושים וחסות, בטח כל מה שירוק; ומעבר להם עוד הרים, שקשה לראות את\n\nצבעם (צהובים?) כי הגשם מסתיר. זה הגשם המתגבר.\r\nמה שהחלטתי בו במקום ובחוכמה היה לקחת כל טרמפ שיבוא,\n\nובתנאי שיוריד אותי תמיד ליד עמוד תחנה כזה, שלפחות אני אדע שאת האוטובוס של 17:45\n\nאני לא אפספס. זה לא היה קשה, כי יש תחנה כזאת בכל מקום בו תקוע בית בשטחי טוסקנה\n\nהנלבבים. בתים יש כל קילומטר או שניים. רק בדרכי חזרה תפשתי שגרים בבתים האלו\n\nאנשים. ככה באחה\"צ הראשון שלי שם הייתה לי הרגשה שאני נמצא בלב תפאורה לאופרה\n\nקוסמית בדיוק בימים שכל הגיבורים יצאו לארוחה טרנס-כוכבית, חגיגית, שתארך כמאתיים\n\nעד ארבע מאוד שנה. היום אני יודע שלא, כי בחזרה מפיטיליאנו נסעתי באוטובוס\n\n(\"רמה\"), ובכל בית כזה הוא עצר והוריד הביתה טין-אייג'רית או טין-אייג'ר,\n\nבחזרה מ\"תיכון מקיף פיטיליאנו\". וחשבתי לי, שאם מישהי מהבנות האלו שם\n\n(רוב נשים), שיוצאת פעם אחרי הצהריים לבלות עם חברתה בבית הסמוך, אם היא\n\nחוזרת הביתה לפנות ערב ונזכרת רק לפני השער (1) שהוריה יצאו באוטו שלהם להצגה\n\nראשונה באלביניה ו-(2) שהיא שכחה את המפתח אצל אנה-מריה לִבְנַת, חברתה לכיתה\r\n–\r\nאו אז היא\n\nמרגישה בטח מה שאני הרגשתי עד שבא לי הטרמפ הבא. בעיקר חשבתי על שאלות של תוחלת\n\nחיי האדם וגילו. קצת התחיל לנקר לי בראש, למשל, שכאלו מיני מאורעות כבר עברתי\r\n–\r\nלמשל, פעם\n\nבדרך צפונה, על גדות הנהר \"נִיסְן\" אשר חוצה את שוודיה הדרומית לאורכה\r\n–\r\nאבל באותם\n\nימים רטובים-גם-הם, ורחוקים, הייתי בן עשרים ושתיים (22) והיה לי בערך אי-קיו בעל\n\nאותן ספרות (אם כי בסדר הפוך). ואילו עכשיו אני אמור להיות יותר משהו. חכם, נגיד.\r\nלא הספקתי לפתח את הנושא,\n\nכי עצרה לי מכונית פיאט בגודל הנכון ואישה כבת גילי פתחה לי בשמחה את הדלת ושאלה,\n\nלאן?\r\nהסברתי שוב בסבלנות שאני בדרך לפיטיליאנו והיא\r\n–\r\nכמו בערך\n\nכולם\r\n–\r\nאמרה שזה ממש רחוק, אבל שהיא יכולה לקחת אותי קצת, עד בית הספר\n\nהעממי האזורי. לא שהבנתי מה שהיא אמרה, אבל איפה שהיא עצרה (ועזבה אותי) ניצבה לה\n\nכמאתיים מטר אל תוך השדה חורבה לבנה \"ציורית\" שעל חזיתה, בגדול, נצבעו\n\nהמלים האיטלקיות האומרות, בי\"ס עממי לבנות ולבנים.\r\nמה שצריך להגיד לזכותה של הגברת הנעימה, זה שהיא סחבה\n\nאותי למעלה מעשרים קילומטרים, שזה כבר משהו - ושגם היא עזבה אותי ליד עמוד תחנת\n\nאוטובוס של \"רמה\". מה שאפשר להגיד בזהירות נגדה זה שבאוטו שלה ישבנו היא\n\nואני מלפנים וכשש מאות קילו בצל יבש במושבים מאחור. כשירדתי מאוחר יותר, לא דאגתי\n\nעוד לְאֵיך ייגמר היום, אלא יותר לְמה יהיה אם עוד הערב יציגו אותי לפני קצין העיר\n\nפיטיליאנו (ראש העירייה - מה שלא קרה מעולם, כפי שכבר הזהרתי) ושאני כנציג מדינת\n\nישראל והעם היהודי עלול להוציא שם רע על כולנו כגזע שבאופן מובהק מסריח-מבצל.\r\nובאה לי התשובה ההגיונית (לאותו רגע) והיא, שהצבאים\n\nבתמרור לא סתם מדלגים, שהם בורחים. יתכן, כך התבהר לי, שמה שהתמרור לא הצליח\n\nלצלם זה את להק הזאבים הרודף אחרי הצבאים! הם, זאבים טוסקניים אפורים אוהבי צבאים,\n\nכאלו זאבים טורפים שבשעות של גשם-מבריח-צבאים-מקומיים-אל-תוך-מאורותיהם הם טורפים\n\nואוכלים מכל הבא ללוע, כולל יהודים.\r\nדאגת שווא. הגשם אומנם התגבר באופן משמעותי אך כתוצאה\n\nמהרטיבות הטבעית נתרקמה ביני ובין ריח הבצל סוג של ידידות מוזרה, מַבְריחַת זאבים,\n\nאריות וערפדים. זה הריח שהבטיח לי שאני עדיין קיים, ושהרעש החולף על פני לפעמים\n\nקורא לי לחזור לסדר היום\r\n–\r\nהסעות!\r\nשני אופנוענים הציעו לי טרמפ: אחד הציע לקחת אותי\n\nלאורבייטו, מרחק העולה אף על זה שאני זקוק לו, אלא שלא בכיוון הנכון. לשניהם סירבתי\n\nבנימוס מפְּאַת חוקֵי \"זהירות-בדרכים\"; גם הם שמחו לעזוב אותי מפאת\n\nהסרחון. זה ריח הבצל שהגברת הביאה לבית הספר לילדים, זה העממי שאולי עוד קיים בודד\n\nבגשם במרחק כמאתיים מטר ממני ומהכביש, אבל רק אולי\r\n–\r\nלראות לא ראיתי אותו. מאז שירדו\n\nעלי העננים, כזכור, נעלמו האישה וכן בית הספר, השדות, טוסקנה והכביש - כמו בסרט\n\nסיינס פיקשן. עד שעזבתי את המקום לא ראיתי זכר, לא לה ולא לבית הספר. מאוחר יותר\n\nנזכרתי שגם שום ילד לא נראה באזור, ובאה לי מחשבה יבשה ומאוחרת (הרבה אחרי פרשת\n\nהזאבים) שאולי הבניין, והמקום כולו, לא חוקיים; ושהאשה \"הנעימה\" לא הייתה\n\nאלא סוכנת של חברת מחקר בין-לאומי החוטפת ומטמינה ילדים נסיוניים במבנה, מזריקה\n\nלהם בצל – מרצון טוב אולי, כדי לקדם את זריזותם בכדורגל. כאלו מיני מחשבות, ואחרות\r\n…\r\nאיש כבן גילי-פלוס-עשר הציל אותי מהרהורים ומהמבול\n\nשהתמקד עלי אישית. הוא עצר בלי לשאול (האיש) פתח את הדלת וסיפר לי משהו ארוך מאוד\n\nשלא הבנתי. בקילומטרים הבאים ניסיתי להסביר לו שאני לא מבין אף מילה ממה שהוא\n\nאומר, אבל הוא לא ויתר וניסה עלי דיאלקטים נוספים. בסופו של דבר הוא הצליח להעביר\n\nלי בעזרת פנטומימות ואטרוסקית שאנחנו שטים בדרכנו לעיר המרכזית באזור הזה, הלא היא\n\nמַנְסיאנו. אני צריך לחפש אותה פעם במפה כי היא עיר מרכזית וכי הייתי שם. אף כי\n\nיתכן שהיא טבעה ואיננה עוד. אנחנו שטנו בשתיקת צוללת מתחת לזרם המים עד שהגענו להצטלבות\n\nרחובות, תחנת דלק ופיצריה שבלטו מעל המים.\r\n\"מנסיאנו\", הוא אמר בגאווה, והופ\r\n–\r\nעברנו את\n\nההצטלבות, תחנת הדלק והפיצריה בחזרה אל מתחת למפלי גשם-מים אדירים. דקה אחר כך הוא\n\nביצע סיבוב חד, עצר כדולפין והוריד אותי ליד עמוד-תחנה של \"טרה\" או\n\n\"מרה\" או איך קוראים שם לחברת האוטובוס הנ\"ל והסתלק לו אל ביתו\n\nהיבש בברכת, \"עלה והצלח!\"\r\nבניב מנסיאני של דרום טוסקנה זה נשמע אחרת, אבל ללא ספק\n\nלכך הוא התכוון, וגם צדק בכוונתו. לזה בדיוק הייתי זקוק ברגעים קריטיים אלו של\n\nמסעי מתחת לגלי הגשם הגדול, לשניהם כאחד\r\n–\r\nגם לעלות, גם להצליח. כי - שימו\n\nלב! - שתי הדקות בפאזה אחרונה זו של המבול שהתנהל בפינת-קצה-מנסיאנו\n\nותחילת-הכביש-הלאה שינו את ריחי, ריח מעיל החאקי והמטריה השחורה ואת ריח הנעליים בדייקנות\n\n- מְחריפותו של בצל-עמוק ללֵחַ מרק בצל. פוגע ומכאיב, אך בזמן הקצר\n\nששימשתי בפאתי מנסיאנו כמפיץ ריחות-מזון התנחמתי בתקווה לא מבוטלת שאם אמנם אטבע\n\nבגשם עשוי הדבר לחסוך למשפחתי הוצאות קבורה.\r\nאבל בואו לא נמתח את הסיפור. אין לי שום כוונות להפוך את\n\nהריח לסיפור סוחט פחדים, ואני מוכן כבר בשלב זה להרגיע את הקורא ולהבטיח לו\n\nשניצלתי. רק הסמרטוט הירוק של אמי, זה שהיה הכבד מכולם בריח הבצל נעלם איכשהו כשזרקתי\n\nאותו לא בכוונה ביציאה במנסיאנו. אולי הוא עוד שם, כדגל המבול. ואולי קרבן האם הזה\n\nהצילני בסופו של דבר, ולמה לא? כל המסופר פה לא קרה במדבר סינַי ולא על גדות\n\nהקונגו; מדובר בטוסקנה, מיסודות העולם המערבי. אחרי הקרבן שנפל לי לזרם הגשם\n\nבמנסיאנו ידעתי שעוד מעט קט ויבוא איזה פיאט (כל המכוניות היו פיאט) יבוא ויציל\n\nאותי. וכך היה: פיאט משומשת הפעם, רב-גוונית וקרועה פה ושם עצרה למעני ובחור צעיר\n\nיצא לקראתי, פתח את הדלת שלצדי במברג והציע לי להשתחל פנימה לתפוס מחסה מהגשם.\r\n\"עד פיטיליאנו\", אמרתי אחרי שהוא סגר עלי את\n\nהדלת ודפק אותה פעם ופעמיים באגרוף, כדי שלא תיפתח עלי בנסיעה.\r\n\"אם אפשר\", ביקשתי, כשהוא נכנס ונעל את הדלת\n\nשלו בחוט ברזל ודרך בכוח על תיבת המהלכים בתחתית הזרוע השבורה שלה והפיאט המתוקנת\n\nבכל אבריה דילגה קדימה אל תוך המבול כמו יאכטה. גם ברעש הגשם והמנוע שמע אותי הקברניט\n\nהצעיר. הוא חייך ואמר שכן-כמובן, ובתוספת מיני פְּרונט, פְּרֶג ומיסְפּיאצֶ'ה\n\nהוא פרט והסביר, שלצערו הוא מגיע רק לעל-יד פיטיליאנו.\r\n\"כמה על-יד?\" שאלתי והוא אמר, \"קילומטר.\n\nלמטה שם\".\r\nלא ידעתי איפה זה \"למטה שם\" וגם לא ידעתי עוד\n\nכמה זה קילומטר. ליטר כן. קילומטר לא. אבל מה היה לי להפסיד עוד חוץ מאת החיים?\n\nנסעתי אתו, ובצדק, כי תוך חצי שעה אפשר היה לראות מעבר לגיא עמוק את חומותיה של\n\nפיטיליאנו שבאלבום התמונות הצבעוניות של טוסקנה שיש לי בבית, וששמו שם \"אלבום\n\nהתמונות הצבעוניות של טוסקנה\". (באנגלית זה נשמע יותר מרשים.) גם הגשם הפך\n\nלקילוחי זרזיפים קלים שמספיקים כדי להעביר לשַפעת חצי תל אביב.\r\nאלברטיני עצר למטה (כך קוראים לקברניט הנ\"ל, ואם\n\nהוא חי עדיין ולא התפרק לו האוטו אני מאחל לו ש\"יוּבֶה\" תנצח) לרגלי\n\nמבצר פיטיליאנו הוא עצר, קרע את הדלת שלו סיבב את הגרוטאה ושחרר את הדלת שלי בעזרת\n\nהמברג. עזרתי לו לסגור באותו מברג ולתקוע חזרה את הדלת שלו מיד אחרי שהוא התברג אל\n\nתוך המושב. נפנפנו זה לזה בתקווה להיפגש פעם במגרש והוא שעט אל עתיד לא נודע.\n\nואילו אני התחלתי לטפס באומץ ובגאווה בעלייה שזוויתה כשבעים מעלות. אבל זה היה יום\n\nמזלי, הכל הלך לי\r\n–\r\nמטרמפ לטרמפ\r\n–\r\nוידעתי שגם עכשיו ילך לי. ואמנם שוב: כבר בצעד\n\nהשישי שלי במעלה עצרה לצדי שברולֵט ענקית, רחבה כמו כל הכביש ובעלת גג מתקפל שהיה\n\nפרוש ולא מקופל, כמובן - והאדון והגברת מסן-פרנציסקו (\"לשעבר מלוס\n\nאנג'לס\") אספו אותי. הם חקרו אותי במשך שש הדקות שבילינו יחד וניסו לדלות\n\nממני כל מה שאפשר במשך זמן בכל-זאת מוגבל: על אודות חיי, כולל השכלה, מצב נפשי\n\nונטיות מיניות. הם \"אהבו לשמוע\" שבאתי לחפש חומר לסרט בעתיד כי\n\n\"כשגרנו עוד בלוס אנג'לס היינו בסרטים. בעלי עורך דין ואני רציתי להיות\n\nשחקנית. אם אפשר לעזור לך\r\nוידעתי שגם עכשיו ילך לי. ואמנם שוב: כבר בצעד\n\nהשישי שלי במעלה עצרה לצדי שברולֵט ענקית, רחבה כמו כל הכביש ובעלת גג מתקפל שהיה\n\nפרוש ולא מקופל, כמובן - והאדון והגברת מסן-פרנציסקו (\"לשעבר מלוס\n\nאנג'לס\") אספו אותי. הם חקרו אותי במשך שש הדקות שבילינו יחד וניסו לדלות\n\nממני כל מה שאפשר במשך זמן בכל-זאת מוגבל: על אודות חיי, כולל השכלה, מצב נפשי\n\nונטיות מיניות. הם \"אהבו לשמוע\" שבאתי לחפש חומר לסרט בעתיד כי\n\n\"כשגרנו עוד בלוס אנג'לס היינו בסרטים. בעלי עורך דין ואני רציתי להיות\n\nשחקנית. אם אפשר לעזור לך\r\n…\r\n\"\r\nהרשיתי להם לעזור לי לחפש בעיר את מלון וספיגי שהתגלה\n\nכמלון גואסטיני. הם נתנו לי כרטיס ביקור ושמותיהם המדויקים. שמם דייויד וקימברלי\n\nושם משפחתם\r\n–\r\nתבררו עליהם - ברודי. קימברלי ברודי. אולי עוד נשמע עליה. היא\n\nנתנה לי את כרטיס הביקור שלהם ואולי באמת אזמין אותם בבוא הזמן לשחק בסרט? את\n\nשניהם, היא ביקשה. אז יש לי שני שחקנים, דייויד וקימברלי. זה נשמע טוב.\r\n\"נסה לגלגל את זה על הלשון\" דייויד הציע לי.\n\n\"דיוויד וקימברלי\".\r\nקימברלי העדיפה, \"קימברלי ברודי ודייויד\" אבל\n\nזה כבד מדי.\r\n\"אז קימברלי ודייויד\" או \"רק קימברלי, כי\n\nהוא בסך הכל עורך דין.\"\r\nנראה.\r\nרטוב אך מטושטש חציתי את הרחוב הקטן וניסיתי להיכנס\n\nלמלון, רק שלא מצאתי את הפתח לַפתח. שאלתי פעמיים בבר שליד המלון והם אמרו שאנסה\n\nאת הקמפנלה. בסוף נזכרתי בקטע מוזיקלי ששמו \"לה קמפנלה\" וניחשתי שזה\n\nאולי באיטלקית \"פעמון\". חקרתי את הדלת ומצאתי אמנם פעמון בדלת זכוכית בגובה\n\nהרצפה, צלצלתי כחמש דקות ואיש לא ענה. אבל בכל זאת הרגשתי טוב יותר ורטוב, הכל\n\nהתחיל לחלחל פנימה ו\r\n–\r\nתסלחו לי\r\n–\r\nהפטמות קפאו לי. אז החלטתי, אני הולך לבר ושותה לי יין פיטיליאנו המוכר\n\nבכל איטליה וברוב העולם כיין משובח במיוחד ואחר-כך נחשוב מה לעשות; רק שאיך\n\nשהסתובבתי, נעצרה מכונית פיאט קטנה ואישה עשתה לי סימנים שזה היא. לא בדיוק\n\nהבנתי \"היא\" מה? היא היין שאני רוצה לשתות? מגבת? בגדים להחלפה? אלת הגשם\n\nוהפריון? לא, היא המלון, היא אמרה והסבירה לי שהיא באה לפתוח לי כי חוץ ממני אין\n\nהיום אורחים. היו צריכים לבוא אתמול מאורבייטו אבל לא הגיעו. לא הבנתי למה הנבלות\n\nלא הגיעו, זה קצת חוסר יושר והגינות, ולא הבנתי למה היא מספרת לי את זה. גם לא\n\nהייתי בטוח שזה המלון שאני עשיתי בו רזרוויישן, כי אצלי כתוב וספיני או וספיגי,\n\nועל קיר הבית כתוב גואסטיני. רק כשנכנסתי הסתבר שזה לא משנה: וספיני, וספיגי,\n\nגואסטיני - ממש בכניסה על רוחב הקיר הציץ לו פוסטר גדול: תמונה של הר הבית וכתובת\n\nבאיטלקית, \"ירושלים של זהב\", וכמו כן הבטחה (באיטלקית) שפה אפשר להשיג\n\nמאכלים איטלקיים מקוריים במיטב המסורת היהודית, ושביקורת מסעדות מעניקה למלון הזה\n\nהמון כוכבים נימולים. זהו, ניצלתי.\r\nסוף פרק שני\r\n*\r\nתקציר הפרקים הקודמים: ס. המיסתורי (אני) נוסע\n\nלפיטיליאנו. בדרכו הוא חייב להחליף רכבת בְּאוטובוס בָּעיר הנקראת\n\n\"אלביניה\". חסר אמצעי תעבורה, חוץ משחיה, נתקע ס. (א.) בתחנת\n\nהרכבת. חוץ מרטיבות קשה מפאת המבול שירד בו ביום על עולם טוסקנה מתגבר ס. (א.\n\nה.) על הכל, כולל להקות קטלניות של זאבים אפורים טורפים, ערוגות בריח-בצל\n\nפרא ובצלים לחים מאופרים גם הם בריח בצל. אני\r\n(נמאס לי)\r\nחוצה את שלשלת הררי טוסקנה הרטובים ומגיע בעזרת זוג\n\nשחקני קולנוע אמריקניים למלון גואסטיני המפורסם בפוסטרים מודרניים המציגים תמונות\n\nמן המזרח התיכון אשר שם אני עצמי נולדתי פעם בלי הגזמה (שלושה קילו מאה\n\nוחמישים). המטבח של מלון גואסטיני מציע אוכל יהודי בגוונים איטלקיים או ההפך\r\n–\r\nלא ברור, אך\n\nיש להטיל ספק באם יעיז אורח חדש כלשהו לאכול במקום זר אוכל כשר. יש לשער שהוא\n\nיחמוק אל הטְרַטורִיָה הקרובה לבְלוס פסטה בפירות ים ולהגיר אל קרבו יין פיטיליאנו\n\nמקורי\r\n…\r\nלילה בעיר\r\nעליתי, עשיתי מקלחת כדי להירטב באופן רשמי, התנגבתי,\n\nנכנסתי למיטה לשעה ותליתי את הכל על תנור ההסקה המרכזית. כש\"הכל\"\n\nהתייבש מעט להערכתי המוטעית, ירדתי למסעדה הקרובה (לא במלון) והזמנתי ספגטי עם\n\nשרימפים וקצת יין-פיטיליאנו לבן המפורסם בכל העולם.\r\nאמרתי שאני לא גומר בקבוק, אז הוא אמר שהוא יארוז לי\n\nאותו בסוף הארוחה. כל הארוחה הוא טיפל בי אישית, ובצדק. אני הייתי קהל האורחים שלו\n\n- באותו ערב, לפחות. הוא הלך וחזר, נושא בקבוק שהוא ניסה ללחוץ מכל כיוון כדי\n\nשייראה \"לא כל-כך גדול\" - בקבוק כזה. בקושי ליטר.\r\nיין טוב, אין מה להגיד. אבל רטוב. הכל היה רטוב ואני הכי\n\nרציתי צנימים. זהו. צלצלתי לאשתי מהמסעדה, והיא אמרה שגם בפירנצה מטפטף וגם בארץ.\n\nהשתווינו על התקווה שמחר תזרח שוב השמש, או מחרתיים, או פעם - מה שבאמת קרה\r\n–\r\nגם בארץ גם\n\nבטוסקנה, ויש הטוענים שלמרות שאפילו במאדים, שפעם לפני איזה כמה מיליארד שנים היו\n\nשם גם מים גם גשם (ואוויר) – יבש ועבש עכשיו. יש סיכוי.\r\nאיך שחזרתי ל\"הוטל\n\nגואספיני\" (גואסטיני?) קידמה את פני פקידת קבלה שתרגמה לי טלפון שהגיע עבורי,\n\nבאנגלית, לפני זמן מה.\r\n\"כשלא היית בחדר האוכל וגם לא בחדר!\" ובניגוד\n\nלאמי היא לא הוסיפה ואמרה: \"כל היום עמדנו ובישלנו! פסטה, כמו שאתה\n\nאוהב!\"\r\nאני מבקש להדגיש: היא לא הוסיפה את המלים\n\nלעיל. אולי בעיקר כי האנגלית שלה דלה מכדי להבהיר לאורח עד כמה הוא (סטנלי, אני) ילד\n\nכפוי טובה. אישה קטנה, דומה לאמי. מכל מקום, היא לא ממש כעסה והיא לא נקמה. היא אפילו\n\nהצליחה לבשר לי במלים שהבנתי, שבא לי טלפון מאחת, סניורה סֶרְבִי - ושהיא (סניורה\n\nסרבי??) מחכה לי עם ג'ורדנו (?) בבית הכנסת (???).\r\nדווקא באותו ערב המוני היו\n\nשם שלושה אנשים שלמים ושם גם פגשתי את כל יהודי העיר - הגברת סרבי. עד לפני דור\n\nהיה שם עוד אחד, זכר, היא הדגישה: אחיה. אבל מזמן, עוד כשהייתה צעירה כבת ארבעים,\n\nהוא, אחיה, עזב. כשתלו את מוסוליני הפוך והיהודים התחילו לצאת מהמערות. ומאז, חוץ\n\nמתיירים, אפילו בת דודה שלה לא מגיעה יותר. היא בארץ בת דודתה, ב\"אנצו\n\nסירני\". והילדות שלה ב\"התנחזות\" - לא בעזה, בַּשֵני. ובלאו הכי הם\n\nכולן בנות. בנים אין. פה בבית הכנסת שומר רק אחד לא צעיר ולא יהודי. והייתה בחורה\n\nכמעט-יפה, גם גויה. ועוד גבר לא צעיר שהיה שמן ובלתי נימול בעליל והוא, הכי נחמד,\n\nחייך לקראתי כל הזמן. זה לא ממש מדויק. באמת, הוא ככה חייך גם כשהלכתי, חצי שעה\n\nאחר כך, והייתה לי בסוף מין הרגשה עמומה, ללא הוכחה לצדקתה, שאי אפשר לחייך\n\n\"חיוך-לקראת\" לאורך חצי שעה. לא לקראתי ולא לשום \"לקראת\" אחר.\n\nתנסו פסוק: \"היא חייכה ואני קמתי ורצתי לקראתה יומיים\" – זה לא הולך!\r\nמכל מקום, השמן חייך,\n\nהבחורה הכמעט-יפה המשיכה להיות גויה, ובניצוחה של העלמה סרבי דיברו שלושתם בלי\n\nהפסקה: איתי (מעט באיטלקית) ובינם לבין עצמם (גם באיטלקית). סרבי בישרה לי ששני\n\nהצעירים ממנה (היא הייתה בת תשעים פלוס) שהם ביקשו להסביר לי שהם קובעים איתי למחר\n\nבתשע ביציאה מהמלון לצאת למצוא לי את ה\"זה\". העלמה סרבי מיהרה והסבירה לי\n\nמשהו. בהתחלה חשבתי שהיא מסבירה לי את איזה \"זה\" נמצא, אבל בסך הכל היא\n\nדיברה בנושא אחר ולא באיטלקית. למעני היא תרגמה מאיטלקית פיטיליאנית למשהו שדמה לעברית\n\nשל מי שיש לו קרובי משפחה ב\"אנצו סירני\" ובהתנחזויות בגדה. שני הצעירים הקשיבו\n\nבריכוז כאילו הם מבינים, וכל פה-ושם קטן הם גם התערבו, פעם היא פעם הוא. את המילה\n\n\"פרופסורֶה\" הם הטעימו בכל פעם שהיא והם ביטאו אותה (כשש מאות פעם). כך\n\nהטביעו בי לימים הבאים את עובדת היותי פרופֶסורֶה ובאיטליה \"פרופסורֶה\"\n\nבא שלישי בצלב הקדוש: האב, הבן, פרופסורה ורוח הקודש.\r\nFOR PROFESSORE HEFFFNER\r\nHE HAS COLD LADY SERVI\n\nAND SHE SAID THAT\r\nTOMORO MORNING AT.9.00\n\nMR. LUIGI GERRONI COME\r\nIN HOTEL FOR YOU\r\n\"קטן ומתוק! אוה, קטן ומתוק! אנחנו באיטליה, אישי\n\nהטוב!\" אמרה הגברת והציעה מה שכל זב ומצורע ישׂושׂ לקבל, ואפילו זב ומצורע\n\nשנולד קילומטרים מועטים (120) מכיכר העיר של נחושת ושל עור\r\n–\r\nַטִירָמִיסוּ!\r\nַטִירָמִיסוּ!\r\nאני לא יודע אם טעמתם בחייכם טירמיסו. אני נשקתי לעוגת\n\nהגלידה-פודינג הזאת בתענוג אין סופי בקפה-גלידה איטלקי בעיר האיטלקית ברחוב בן-יהודה\n\nשטראסה. ידעתי מה הולך לבוא, טירמיסו איטלקי טוסקני מפיטיליאנו עצמה!\r\nוכמו שאומרים האיטלקים,\r\nto top it\r\n, היא גם\n\nהציעה לזווג לטירמיסו כוס יין-בריאות - יש כאן דבר כזה, יין-בריאות\r\n–\r\nמתוק.\r\nSanto\r\n,\r\nקוראים לדבר הזה.\r\nפעם טעמתי\r\nכוס סאנטו\r\nבפרוור של פירנצה הנקרא\n\n\"גאלוצו\". שם באותה גלוּצו היה יין הבריאות טעים למופת. פה לא. לא לי.\n\nאבל זה פרט שולי כי בינתיים, קלה כעורב, הביאה סניורה גואסטיני גם טירמיסו\n\nשנראה (והיה לו גם טעם) של עוגת שוקולד רטובה מהסוּפֶּר, כזאת בטעם בצק לח; ועם\n\nהעוגה הגיעה גם כוס משהו בצבע התה שאמי נהגה לשתות אותו לוהט. נו, מה לעשות? דווקא\n\nיין הבריאות הזה הזכיר לי את בית אמי - זו האשה האיטלקיה הטיפוסית מבית החרושת\n\nלפסטה, \"האחיות רחל\"\". לייזר, חברי הסיציליאני מילדות, היה קורא\n\nלתה שרחל אמי נהגה לשתות בשם המפורש, \"פישעכטס\" (מה שבקרב עדות דרום\n\nאיטליה נהוג היה לקרוא \"\r\nShtina\r\n\") וזאת בעיקר בגלל הצבע הצהבהב-קלוש שנשקף מבעד לזכוכית\n\nהכוס. יין-הבריאות של מלון גואסטיני היה דומה ל\"שתינה\" גם בטעם, אבל\n\nלעומת זאת דייסת הטירמיסו הגואסטינית היתה לא רעה בתור בצק צבעוני. לוּ הייתה\n\nצמיגה יותר אפשר היה לעשות ממנה בובות-פלסטלינה. שתיים בסולם מישלן.\r\nעם סטנלי בטוסקנה\r\n(פרק רביעי)\r\n\"אורבים\n\nלי כאן!\" חשבתי. \"ועוד בקצהו המסוכן של הרחוב!\"\r\nועלי להסביר\n\nרגע מה משמע, \"בקצהו המסוכן של הרחוב\". מאחר שכבר יום ואור, הגיע הזמן\n\nלציין, שבפיטיליאנו לכל רחוב יש לפחות צד אחד מסוכן, צעד מיותר מעבר לקצה הרחוב\n\n(כמעט כל רחוב) ואת/ה נופל/ת כחצי קילומטר אל תוך וואדי ירוק - והיונים השחורות\n\nצוללות מתנפלות לנקר בבשרך הטעים. (מאוחר יותר, אגב, נפלה המסכה מעל פני היונים\n\nהשחורות הנ\"ל והן הזדהו כעורבים.)\r\nואני חוזר למציאות: שני האנשים ללא ספק ארבו לי, אבל איכשהו\n\nהם לא באו מסרט של סקורסזה אלא דווקא משל פליני. אחד מהם לואיג'י ג'רוני (זה מהפתק\n\nשל אמש) והשני, נהג המונית, אולי חבר שלו שבא לעזור לו למצוא את הפרופסורֶה. אני\n\nאדם זריז אבל עדיין עייף מההרפתקאות עד הנה ואלו השניים נראו טריים, גברים במלוא\n\nאונם. לפני שהספקתי להיזכר איך אומרים באיטלקית \"ג'ק רובינסון\" ואלו\n\nהגברים התנפלו עלי שניים-נגד-אחד, תפשו אותי בכל (4) זרועותיהם וחיבקו אותי עמוקות\n\nעד ששארית המים מאמש נסחטה סוף סוף ממעיל החאקי שלי.\r\nאו אז עם תום החיבוק האינטימי, פנה נהג המונית והסתלק.\n\nלא ברור לאן. בטח הביתה. אולי לעבודה. לא בטוח אפילו שהוא היה באמת נהג המונית\n\nשכנגדה נשען מקודם. אולי הייתה זאת בסך הכל עמדת זינוק. מכל מקום, אין לדעת מה הוא\n\nכן היה. הביתה (או לאן שזה לא יהיה) הוא יצא ברגל והוא לא שלח מבט אחד במונית. גם\n\nלא בי, אגב. אני משער שבסך הכל הוא הבטיח ללואיג'י לבוא אתו ולעזור לו לנחש מיהו\n\nה\"פרופסורה\" מבין ארבעה האנשים שגדשו את הרחוב באותו בוקר (פרט לקבוצה\n\nששיחקה קלפים בקצה המסוכן של הרחוב). אולי הוא סתם קיווה לחבק מישהו ולואיג'י הציע\n\nלו לחבק פרופסורה בעבור 200.000 לירטות. קשה לדעת. הוא לא מופיע יותר בסיפורנו זה\n\nעד רגע לפני הפרידה ליד אוטובוס \"רמה\" בדרכי הביתה, לא בגופו ולא בשום\n\nצורה אחרת. איש לא הזכיר אותו ועד פגישתי השניה אתו, רק זכר החיבוק הסוחט נשאר בלבי.\n\nבקפה קטן בפירנצה, חודשים אחר כך, הרהרתי לי פעם בכל הקורות אותי בפיטיליאנו\n\nובניתי תיאוריה שקשורה לאהבת הזַן הפרופסורֶלי המציפה את איטליה. יתכן, כך חשבתי,\n\nיכול להיות שמיכלאנג'לו (שם בדוי) אותו נהג מונית לכאורה פשוט חבר של לואיג'י\n\nמ\"עממי\" ושהוא רצה לראות פעם פְּרופֶסורֶה, או\n\nשהוא אחיו הפחות-שמנמון של לואיג'י שהתנדב לקבל את פני כי הוא סתם ביקש לראות פרופסורה\n\nעם אחיו, ויתכן אפילו - אני מהמר בגדול - שמיד אחרי החיבוק הוא רץ,\n\nמיכלאנג'לו, לדווח לאבא שלהם איך היה ואיך זה לחבק פרופסורה כמעט-יבש.\r\nפירנצה, קפה קטן 12.5.2001",
    "Author": "2005",
    "Language": "עברית"
}