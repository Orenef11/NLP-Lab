נדב הוא ילד סנדוויץ.
יש לו גם אחות גדולה וגם אחות קטנה - תאומה שנולדה כמה רגעים אחריו- אבל מבחינתו היא אחותו הקטנה.
נדב מאוד אוהב ציפורים ויש לו מחברת ציפורים מיוחדת שהגננת בגן עזרה לו להכין.
אבל עכשיו נדב בכיתה א' ובבית הספר בכלל לא לומדים על ציפורים והוא מתגעגע לגן.
יום אחד בהפסקה מוצאים הילדים נחליאלי פצוע.
הנחליאלי קם ונופל, ולא מצליח לעמוד.
נדב אוסף את הנחליאלי.
הוא רוצה לעזור לו, אבל לא יודע איך, עד שמגיע דניאל ומציע עזרה.
הסיפור של נדב הוא סיפור של התמודדות עם מקום חדש, תביעות חדשות ומסגרת חדשה.
הוא גם סיפור של פרידה מהגן, מהגננת שהבינה לליבו ומההרגלים הישנים, אבל בבסיסו זה סיפור של התמודדות, חברויות חדשות ואהבה ישנה ונמשכת לציפורים.