{
    "Article-name": "פונטנלה",
    "Article-text": "\r\nהקדמה\r\nממרום חוגו סקר החיואי את החצר שלנו,\r\nהשווה\r\nאת השמור בזכרונו למה שרואות עיניו: בחן את הכסאות\r\nואת השולחנות,\r\nשהלבינו על המדשאה הקטנה,\r\nשאת\r\nירקותה הקיצית כבר היטיב להכיר.\r\nהתבונן בכלב הזקן,שרבץ תחת הגויאבה האדומה,\r\nעץ שהחיוויאי לא ידע את\r\nשמו,\r\nאבל ידע שיחיד מסוגו הוא בכפר.\r\nאחר-כך הנמיך מעל לחומות,\r\nשהסתירו אותנו מעין אדם, אבל לא\r\nמשוכני שמים.\r\nלרגע אחר ריחף על עומדו, כנפיו להבים שחורים נגד\r\nבוהק שמי הקיץ,\r\nטפריו נאספים ומתרפים מתוך הרהור\r\nעצלני של טורפים, כמו שהיו אצבעותיו הענקיות של אפופה נקמצות בשעה שהירהר בבני משפחת שוסטר\r\n-\r\nמודיעות לנו שתיכף יתחיל לדבר על אמותיהם,\r\nעל\r\nאבותיהם,\r\nעל הנסיבות הבזויות של לידתם ועל כל מה\r\nשהוא,\r\nדויד יופה,\r\nיעשה להם \"בבוא יומם\".\r\nואולי\r\nהתכווצו סתם? אינני יודע,\r\nמעולם לא ירדתי לעומק\r\nדעתם של עופות\r\nדורסים\r\n.\r\nעתה שמע החיוויאי את הקולות,\r\nשלא ידע ששירי\r\nיום הולדת הם,\r\nנגינת כינור,\r\nאיחולים וברכות,\r\nוהבחין\r\nבילד הקטן,\r\nזר פרחים מכחיל לו על ראשו,\r\nבין הורים\r\nוקרובים בלובן של חולצות. אך כיוון שכל אלה - ילד\r\nוכלב,\r\nכינור וגויאבות,\r\nזר ודודים והורים וכסאות * \"סבא וסבתא,\r\nודוד ודודה.\r\nנכדים ונינים במרכבת-פנינים\r\n\"\r\n-\r\nלא היו ראויים לצידו, חג והרחיק לו משם, מגביה דאות\r\nעל האוויר החם,\r\nסוקר את מלוא ממלכתו\r\n.\r\nהזמן,\r\nהמפלה הגדול,\r\nמיין את קורבנותיו.\r\nאשר למוות\r\nלמוות,\r\nואשר לזכרון לזכרון / אשר לזכרון לחיים ואשר\r\nלמוות לשכחה: רכס הגבעות הנמוך, שהיום הוא מנומר באדום ובכתום של רעפים,\r\nהאפיר והצהיב אז בפאת-מערב.\r\nשורת הברושים,\r\nשכבר נכרתה,\r\nעוד הוריקה\r\nלרגליו.\r\nהכביש שבא מן הצומת - פעם דממה שם תחנת\r\nרכבת קטנה ועתה רוחש שם מרכז קניות - היה אז דרך\r\nעפר,\r\nשחצתה את הוואדי ואת השדות.\r\nהחיוויאי ראה\r\nעגלה,\r\nהעולה בה ובאה,\r\nוהסוס המושך אותה מתנהל לאטו,\r\nכמי שעיתותיו ברשותו ודרכו ידועה\r\n.\r\nגבר כחוש ואשה צעירה ישבו בקדמת העגלה, בין כמה\r\nמזוודות ותיבות.\r\nשמאלה של האשה אחזה במושכות,ימינה בשמאלו של האיש.\r\nשמאלו של האיש בימין\r\nהאשה,\r\nימינו בבקבוק יין ירוק.\r\nמכנסי חאקי חדי קפל וחולצה בהירה מגוהצת מרחפת על רזון גופו,\r\nומעל\r\nלפניו,\r\nהקמוטות טרם זמנן וחכמות, התנוצצה קרחת\r\nשזופה.\r\nוהאשה - פסוקת של נערים בשערה השחור\r\n-\r\nהקצוץ,\r\nובלוריתה קצרה וסתורה,\r\nחולצת עבודה אפורה\r\nשל גברים וחצאית פרחונית,\r\nשדה מתנופף של כלניות\r\n-\r\nלגופה\r\n.\r\nשרב תחילתו של קיץ רדה בעמק.\r\nריחות של גבעולי\r\nקש נרמסים ועפר שנטחן לאבק עלו מאופני העגלה,חוללו את מחולותיהם האטיים בחלל.\r\nציקדות חרוצות,רחוקות,\r\nניסרו את העולם.\r\nהאדמה,\r\nכדרכה,\r\nלהטה\r\n.\r\nהאוויר,\r\nכתמיד,\r\nרעד מעליה,\r\nכאומר אהבה / כמשיב לה\r\nתשובה.\r\nהסוס\r\nחצה את הוואדי בפרצה שאפופה,\r\nבמגלו\r\nובמעדרו,\r\nפרץ לפני שנים בחומת הקנה,\r\nפנה מזרחה ונע\r\nלאורך הגדה האחרת.\r\nהגבר הקשיש-הקירח אמר דבר-מה\r\n.\r\nהאשה הפרחונית-הצעירה צחקה.\r\nהוא הצמיד את הבקבוק\r\nאל שפתיו,\r\nלגם לגימה אחרונה והשליכו בפאת שדה\r\nהחיטה.\r\nקול נפץ קטן נשמע,\r\nומיד - בלי שהיות ופהיות, כמו שאומרים אצלנו במשפחה - זרחו מן האדמה אלף\r\nעיניים ירוקות,\r\nשהשתלהבו וכבו תוך מעופו של החיוויאי\r\n.\r\nהדרך נטתה,\r\nביתרה את השדה מדרום לצפון,התפצלה.\r\nהסוס בחר את הסעיף השמאלי,\r\nשהיום,\r\nפס\r\nורוד-אפור של לבני ריצוף ואספלט,\r\nהוא\r\nרחובה הראשי\r\nשל שכונת הווילות החדשה שלנו,\r\nשאבא שלי,\r\nלולא מת,היה מכנה אותה \"סלאם של עשירים\" או כינוי דומה\r\n:\r\nתפלות של קשתות,\r\nעמודים חסרי סיבה,\r\nברושים\r\nלימוניים,\r\nכמובן,\r\nודקלי הקוקוס הגמדיים-הדוחים,שאותם אני מוכר בעשרות.\r\nקיר נושק לקיר,\r\nחלון נשפך\r\nאל חלון,\r\nובשבת - אורחים ואסכלות.\r\nמשם עלתה הדרך אל הכפר,\r\nוהרוח הצפונית-המערבית\r\nשיחקה בחצאיתה של האשה,\r\nהפריחה את אודם פרחיה\r\nבאוויר המלובן.\r\nגם היום היא מתעוררת ונושבת כל יום\r\nבאותה שעה עצמה,\r\nומתלבטת,\r\nבכל פעם מופתעת מחדש,בין בנייני המרכז,\r\nהגבוהים הרבה מבתי\r\nהכפר ההם,השמורים בזכרונה\r\n.\r\nבן חמש שנים הייתי ביום ההוא,\r\nויום-הולדתי נחוג\r\nככל יום-הולדת אחר של המשפחה: הזר שקלעה לי אמי\r\nהכחיל על ראשי.\r\nהנשיקות של היופאים - כך אנחנו\r\nקוראים לעצמנו,\r\nלבני משפחת יופה הגדולה - הרטיבו\r\nאת פני.\r\nהברכות עלו וירדו באוויר כנחליאלים עליזים. התקרובת,\r\nלעומת זאת,\r\nנשארה על השולחנות.\r\nאמא שלי\r\nהגישה רק \"מזון בריא\",\r\nכלומר - צמחוני: פירות\r\nמתולעים (היא מתנגדת לחומרי ריסוס),\r\nירקות אמונים\r\nעלי-זבל (היא מתנגדת לדשנים מלאכותיים),\r\nלחם גס\r\nותפל של חיטה מלאה (\"אכילה אינה עניין לתענוגות\").\r\nערב קודם לכן הודיעה,\r\nשתגיש למוזמנים דייסת\r\nקוואקר: \"זה מאוד בריא וזה טעים! אין צורך להרעיל את\r\nהמשפחה בעוגות\r\n!\"\r\nאת המלה \"עוגות\" אמרה בהטעמה המיוחדת שלה,\r\nוהאוזניים המאומנות של אבא ושלי שמעו בה את ארס\r\nהסוכר הלבן,\r\nאת תועבת הקמח המנופה,\r\nאת סם המוות של הביצים,\r\nאת זחילת נחשי החמאה - את כל מה\r\nשאמא שלי מכנה \"רעלים\".\r\nבעיניה כל עוגה אינה אלא\r\nמזימת רצח,\r\nאבל אבא שלי,\r\nשהמלה \"בריא\" היתה\r\nמפחיתה את תיאבונו,\r\nלמזון בכלל ולאמא שלי בפרט,אמר: \"זה לא מעניין אותי שזה מאוד בריא! זה לא טעים,זה משעמם.\r\nזה אידיוטי! וזה יום-ההולדת של מיכאל,חנה.\r\nלא שלך!\"\r\nחריפות בערה בפסיק שהניח אחרי שמי,\r\nומעברו האחר\r\nשל סימן-הקריאה השחיר מרחב נזעם,\r\nכשדה שנשרף\r\n. \"\r\nביום-ההולדת של הילד שלי לא יגישו קוואקר\r\n!\r\nשמעת?!\"\r\nשלא כמנהגו,\r\nאבא התרגז,\r\nוכמנהגו בשעת כעס, עבר\r\nלגוף שלישי רבים,\r\nלמגישי קוואקר נסתרים,\r\nכדי שלא\r\nיתעורר ריב בין ה\"אני\" ובין ה\"את\".\r\nהקוואקר המאוד-בריא הוסר מן התפריט וביטוי חדש\r\nהצטרף לאוצר הביטויים המשפחתי,\r\nשם ייקלט ויקוטלג,ובבוא העת - ישוב ויישמע,\r\nמותאם לצורכי השעה\r\n: \"\r\nבהלוויה של בעלי לא ישתתפו הצאצקעס שלו\",\r\n\"\r\nבפסנתר של אשתי לא ינגנו זרים\",\r\nוכיוצא באלה\r\nשיפורים יופאיים,\r\nנגזרות והרחבות.\r\nאבל אבא לא הסתפק\r\nבכך.\r\nהוא התהלך בין המוזמנים,\r\nשמאלו - שרוולה ריק\r\nומתנועע ברוח,\r\nוימינו מגניבה נקניקיות קטנות וחשאיות\r\nלכל דורש\r\n.\r\nמצלמת האירועים המשפחתיים נעה ממזרח החצר למערבה,\r\nבפאן האופקי-האטי של הזכרון: הנה אפופה,\r\nאז\r\nעוד סבא גדול וחזק,\r\nבידיו הכבירות ובזקנו הלבן,\r\nמוזג\r\nלאורחים שנאפס שזיקק בעצמו. הנה שני חצאי האחים\r\nשלו - \"מי קרא להם?\" רגן - יושבים בנימוס בצד,שמחים שהוזמנו,\r\nתוהים במה זכו? האם ישחק להם מזלם, ואפופה אף יזכה אותם במלה או במבט? הנה אמומה,\r\nאז\r\nעוד סבתא חיה,\r\nשדיקלמה לכבודי,\r\nכמו בכל יום-הולדת,את \"למר אוגר שנתו ערבה\".\r\nהירש לנדאו,\r\nאוחז בצוואר\r\nכינורו,\r\nישב,\r\nכמו תמיד,\r\nלידה.\r\nבן-דודי גבריאל,\r\nהמכונה\r\nגם \"ציפלונוק\" ו\"פויו\" - כלומר,\r\nאפרוח - אז עוד רזה\r\nוקטן,\r\nמשך בשמלות הנשים והטרידן ב\"תניקי...\r\nתניקי...\"הקולני שלו.\r\nבצד הונח האינקובטור הישן שלו * האם\r\nלספר כבר כאן את היותו פג? ועד כמה לפרט? - ששוב\r\nלא נזקק לו,\r\nאבל נתקף חרדה כשלא ראה אותו לידו.\r\nרק הדוד אהרון,\r\nהמכונה אצלנו \"החתן\",\r\nמי שבנה את\r\nהאינקובטור של גבריאל ואת מזקקת השנאפס של אפופה,ושיכלל מחרשות,\r\nוהמציא את דוד-השמש הראשון,\r\nויצר\r\nמשתיקי-קול של טרקטורים,\r\nשל אקדחים ושל מנועי\r\nמשאבות,\r\nואת הגזייה של הצבא הבריטי,\r\nשרק בזכותה,כך אנחנו\r\nהיופאים שבים ומזכירים,\r\nשרק בזכותה ניצח\r\nמונטגומרי את רומל במלחמת-העולם השנייה - רק הוא\r\nלא השתנה.\r\nכמו שהגיע אלינו בילדותו - נמוך קומה,אסיר-תודה,\r\nכהה ונבוך - קירטע על רגלו החיגרת,\r\nהגה\r\nהמצאות חדשות,\r\nדאג דאגות ישנות והירהר בפנינה\r\nאשתו,\r\nהספונה בביתה.\r\nיום קיץ היה,\r\nחם ולבן ויבש.\r\nריח נעים של ברושים\r\nמאובקים ושל דשא קצור עמד באוויר.\r\nעוף דורס גדול\r\n,\r\nכנפיו בהירות ופסים על בטנו - \"זה חיוויאי,\r\nמיכאל,\"אמר אבא,\r\nידו האחת מצביעה,\r\n\"הוא צד נחשים\" - דאה\r\nמעלינו,\r\nהתבונן והתרחק.\r\nהזמן,\r\nשרבים מהיופאים רואים בו קרוב משפחה ישיר, זרם לידנו ממש,\r\nאטי וכביר,\r\nמלקק\r\nאת גדותיו בסבלנות.\r\nוהכלב הזקן של אפופה קם פתאום,כאילו הבין את דברי אבי,\r\nוהתחיל לנבוח במרץ לא צפוי\r\nעל נחש שחור,\r\nשזחל סמוך לחומת החצר\r\n.\r\nכמו זקנים אחרים בכפר,\r\nחוששים שבקרוב יזרקו אותם\r\nמהבית, פזל אלינו הכלב במבט מודאג,\r\nמוודא שאנחנו\r\nמתרשמים מגבורתו ומנאמנותו.\r\nכאלה היו אז פני\r\nהדברים: העיר הקטנה שלנו היתה כפר,\r\nובכפר כמו בכפר\r\n-\r\nהשוחט,\r\nהכורת.\r\nהאלטע-זאכן.\r\nחיכו לכולם במורד\r\nהדרך,\r\nובעלי-חיים,\r\nצמחים,\r\nכלים ואנשים,\r\nנבחנו יום-יום\r\n- עבדת? הנבת? הבאת תועלת?\r\n\"הנח לי\" לחש הנחש,\r\n\"תן לי ללכת לדרכי.\" אבל\r\nאיש לא שמע,\r\nכי כמוני,\r\nגם הנחש דיבר בלבו\r\n.\r\nהכל הביטו בהם,\r\nואחר-כך הסבו ראשים מצפים אל\r\nהדוד אהרון,\r\nאל \"החתן\".\r\nמכמה וכמה בחינות גם הוא\r\nכלב של סבא: נאמן וצייתן,\r\nלהוט למלא תפקידים\r\nוחובות. ואכן,\r\nהוא קם מן השולחן,\r\nכישכש בזנב שלא\r\nנראה לעין,\r\nאבל ניכר היטב בהבעת פניו,\r\nנטל את המעדר\r\nהארוך,\r\nשנשען אל גזעה של הגויאבה וניגש אל הנחש.\r\nאבא שלי קרא: \"אל תהרוג אותו,\r\nאהרון,\r\nזה נחש טוב,תן לו שיילך מפה.\"\r\nאבל החתן והכלב,\r\nשואבים אומץ זה מיראתו של זה /\r\nמבקשים לרצות אותו אדון עצמו,\r\nהתקרבו אל הנחש,\r\nוזה העריך את המצב החדש והחליט שדי לו בכך: ששני\r\nעובדים,\r\nשמבקשים להצטיין על חשבונו,\r\nהם איום גדול\r\nמדי על השגרה קרת-הדם של חייו.\r\nבבת-אחת השפיל את\r\nראשו ופתח במנוסה,\r\nחפז בין רגליים בורחות של קרובי\r\nמשפחה ורגליים נופלות של כסאות,\r\nוכדרכם של הנחשים השחורים,\r\nהגיע מיד למהירות של ברק\r\n.\r\nהכלב נבח בעקבותיו,\r\nהחתן נופף במעדר,\r\nואני - בסנדלים החדשים,\r\nבחולצה הלבנה ובזר הפרחים - רצתי\r\nאחריהם.\r\nהנחש הישיר אל המתבן,\r\nזרם לאורך אבוס\r\nהבטון של הפרות.\r\nאני זוכר; הראשים השחורים-הלבנים,מתרוממים מארוחתם הירוקה,\r\nנסוגים בגל של אימה. עולי-הברזל,\r\nקסילופון גדול ונפחד,\r\nמנגנים מקצה הרפת\r\nועד קצה\r\n.\r\nמעבר לרפת היה אז אחד מארבעת שערי החומה שלנו,ומעבר לו ערימת הזבל הגדולה.\r\nהכלב,\r\nשהכיר את\r\nגבולות \"חצר-יופה\" לא פחות מאפופה - שניהם נהגו\r\nלסמן אותם פעמיים ביום, ובאותו אופן עצמו - נעצר\r\nשם.\r\nנביחה אחרונה,\r\nנקודה בסוף העלילה,\r\nגירוד נמרץ\r\nשל העפר - וכבר שב אל אדוניו ואל רבצו ואל קרצופי\r\nה\"כלב-טוב\" בעורפו,\r\nואז ההתמתחות והפיהוק והנמנום,של זקן שהועיל וזכה בארכה\r\n.\r\nאני לא.\r\nרק חמש שנים מלאו לי ביום ההוא,\r\nאבל\r\nהייתי הילד הגבוה בגן,\r\nזריז וחזק.\r\nכבר אז מינה אותי אפופה לכהונת שומרו האישי של בן-דודי גבריאל.\r\nבן\r\nגילי הוא,\r\nאבל למגינת לב סבנו,\r\nהיה ילד קטן וחלש\r\n.\r\nהנחש קלט את הלמות צעדי מן האדמה,\r\nהימין ושטף\r\nלאורך לול המטילות.\r\nאני זוכר: כנפיים נפרשות,\r\nצרחות,אבק מתערבל חודר לאף,\r\nצחנה ונוצות.\r\nהוא פנה אל\r\nהפרדס הקטן שלנו.\r\nענפים מכים במצחי,\r\nזרדים מתפצחים\r\nתחת רגלי,\r\nעלים מרשרשים בזכרוני.\r\nפניו היו מועדות אל\r\nהמסתור שמעבר לפרדס,\r\nאל שדה הקמה הגדול,\r\nשהמתין\r\nלקציר.\r\nהיום בנויות שם,\r\nכמו שאמרתי,\r\nהווילות החדשות, אבל אז גדלה שם חיטה,\r\nבמאמץ אחרון הצליף לרוחב\r\nחלקת הירק של אמא: עגבניות נבעתות, לא מרוססות,ויטמינים מחווירים,\r\nדחליל צלוב,\r\nנדהם,\r\nצועק \"עצור!\"פורש זרועות - וכבר נפתח סדק,\r\nצר ומהיר,\r\nבקיר החיטה\r\nהצהוב,\r\nוהאטרייה השחורה נעלמה בו,\r\nנמצצת אל פה\r\nמתאווה.\r\nהסדק שב ונסגר באחת,\r\nושוב לא-אפשר היה לדעת את מקומו,\r\nאבל רחש הקשקשים בקני החיטה\r\nנשמע,\r\nותנודת ראשי השיבולים,\r\nצוואר אשה שיד\r\nבשמלתה,\r\nרמזה אל זחילת הנחש למטה: עור פועם,\r\nגרון\r\nמוטה,\r\nגבעול רוכן,\r\nנרתע\r\n.\r\nילד סקרן הייתי,\r\nעז-נפש,\r\nזריז ובוטח יותר\r\nמהגבר\r\nשאני היום.\r\nעל אף החשש מנזיפותיהן של אמומה ושל\r\nאמא,\r\nועל אף הרטט המהיר בכיפת גולגולתי - כך אני\r\nחש באסון מתרגש ובא - דהרתי אחריו אל לב השדה\r\n.\r\nסערה של מלענים חתכה בצווארי ובלחיי,\r\nלהבי עלים\r\nבזרועותי,\r\nאבל הנחש התרחק,\r\nאו קפא במקומו,\r\nואולי\r\nמצא\r\nלו חור באדמה - ושוב לא נראה ולא נשמע\r\n.\r\nנעצרתי.\r\nלב דופק,\r\nריאות גואות.\r\nדממתי,\r\nאוזניים\r\nנכרות.\r\nקפצתי.\r\nראש סובב-סוקר,\r\nעיניים נקרעות-רואות\r\n:\r\nים גדול.\r\nגלים רכים,\r\nצהובים,\r\nובעיניו של ילד גם\r\nאינסופיים,\r\nליחכו את אי גופי.\r\nהיום אני יודע שבסך הכל\r\nהיו שם\r\nשלושים דונם של חיטה - ככה אמר אפופה\r\n\"דונם\" - אבל אז,\r\nבמרחבים הריקים-הילדותיים של\r\nתודעתי,\r\nהשתרע השדה שלנו מימי בראשית ועד רכסי\r\nההרים הרחוקים,\r\nהכחולים,\r\nשצמחו מהאופק וכיתרונו\r\nסביב.\r\nפעמים רבות הלכתי לשם,\r\nלצלול ולשכב על קרקעיתו ולהמתין לבואה של תנומה.\r\nשמים גדולים\r\nוריקים התקמרו מעלי,\r\nמכחולי שיבולים בחשו את\r\nתכלתם,\r\nבזים פירפרו בם,\r\nתלויים על קורים.\r\nעיני נעצמו,כמו עכשיו,\r\nלרגע אחד.\r\nרעד נוסף בכיפת הגולגולת,\r\nעדין\r\nמקודמו,\r\nאט-אט,\r\nשקיעה,\r\nשכחה,\r\nטובע בין גליו\r\n.\r\nופתאום,\r\nכמו שהרבה פעמים קורה לילדים קטנים,\r\nולי\r\nגם היום - חמישים שנה בדיוק עברו מהיום ההוא -התמלאתי עייפות גדולה.\r\n* להתייחס להבדל בין\r\n\"התמלאתי עייפות\" ו\"נפלה עלי עייפות\".\r\nהאם עייפות\r\nאחת נוצרת / מצטברת בתוך הגוף והשנייה מתנפלת\r\nמבחוץ? - נכביתי כמו נר,\r\nנצמת בין שתי אצבעות\r\n.\r\nההתרגשות של יום-ההולדת,\r\nהסנדלים החדשים,\r\nהמתנות,המרדף,\r\nהאצבע הטבולה בשנאפס,\r\nשאבא נתן לי למצוץ כשאמא לא ראתה - כל אלה הכריעו אותי ארצה.\r\nצנחתי\r\nעל גבי ונרדמתי באחת\r\n.\r\nשמי מיכאל יופה.\r\nלא \"יפה\",\r\nאלא \"יופה\".\r\nאנחנו\r\nהיופאים מקפידים על הוו הזאת מאוד.\r\n\"יש 'יופה' ויש\r\n'יפה',\" אנחנו אומרים,\r\n\"הם בלי וו ואנחנו עם.\" ודודתי רחל אומרת: \"אנחנו היופאים והם היפים.\"\r\nנולדתי בקיץ 1947 לאמי,\r\nחנה יופה,\r\nמיסיונרית\r\nתוקפנית,\r\nלא-נסבלת,\r\nשל בריאות ושל צמחונות,\r\nולאבי,\r\nמרדכי יופה,\r\nמדריך לגידול הדרים,\r\nשאיבד את ידו\r\nבפעולה של הפלמ\"ח,\r\nובגד באמי על ימין ועל שמאל,\r\nאם\r\nיאפשר לתאר כך בגידות של גידם.\r\nפעם,\r\nברגע נדיר של העזה,\r\nשאלתי אותה מדוע התחתנה אתו,\r\nואמא,\r\nברגע\r\nנדיר של חיבה,\r\nחייכה: \"כי גם לו קראו יופה,\r\nאז לא הייתי\r\nצריכה להחליף שם משפחה.\"\r\nאמי חזקה,\r\nנחושה וגרומה.\r\nהזקנה לא השחה את\r\nקומתה,\r\nוכדרך הצמחונים הקנאים היא מבקשת להבריא גם את הזולת. בוקר וערב היא נואמת ומטיפה,\r\nמטרידה\r\nאת הכל במבטי תוכחה נזעמים,\r\nובמה שאבי כינה\r\n\"\r\nהטפטופים שלה\" - טיף,\r\nיש ללעוס היטב! טוף,\r\nיש\r\nלאכול אורז מלא,\r\nיש להתנזר מתה ומקפה ויש להרבות\r\nבפירות! והחשוב מכל,\r\nלמען יאריכון ימיך,\r\nטיף,\r\nעל פני\r\nהאדמה,\r\nטף,\r\nאין לערבב חלבונים עם פחמימות\r\n!\r\nאבא ליגלג על ה\"יש\" וה\"אין\" האלה שלה.\r\nאמר,שאילו כתבה חנה-אמנו ולא משה-רבנו את עשרת-הדיברות,\r\nהיה כתוב שם: \"אין לרצוח\",\r\n\"אין לגנוב\",\r\nו\"יש לכבד את אביך ואת אמך\".\r\nאבל תחת לגלוגיו שווי-הנפש\r\nרטנו הרוגז והאכזבה,\r\nקשה לחיות עם בעל-עקרונות,וקשה, הרבה יותר עם מי שתמיד צודק.\r\nתחילה ניסה\r\nלהתעלם,\r\nאחר-כל התחיל להתווכח - \"גם קפה זה צמח,לא?\" - ולבסוף חימש עצמו בכל מיני אמצעי הגנה: הכין לו מחבואים של בשר ונקניקים,\r\nתירגל וחידד את\r\nחוש ההומור,\r\nכינס לו הרמון של נשים זרות,\r\nובסופו של\r\nדבר אף הסתלק בלא עת. שדה מלים גדול ורחב-ידיים יש\r\nלמוות בשפה העברית: נקטף,\r\nכלה,\r\nנגדע,\r\nנפל,\r\nנפח את\r\nנשמתו,\r\nשבק חיים,\r\nשכב עם אבותיו,\r\nנקצר,\r\nנתבקש לישיבה של מעלה,\r\nכבה נרו,\r\nהחזיר נשמתו,\r\nמלאו ימיו,\r\nנספה,\r\nלקח אותו אלוהים,\r\nניצחו אראלים את המצוקים,\r\nנלקח,\r\nנכרת,\r\nהלך,\r\nנקפד,\r\nהתפגר,\r\nעלה השמיימה,\r\nשב\r\nלעפרו,\r\nשירת חייו באמצע נפסקה,\r\nפרחה נשמתו ועוד\r\nועוד - ובכל השדה הגדול הזה,\r\nאין מתאימה למות אבי יותר מן המלה \"הסתלק\".\r\nכך מת,\r\nוכך,\r\nמסתלק,\r\nאני רואה\r\nאותו מאז: מגבו.\r\nפוסע בשדה,\r\nבמצעדו הקל,\r\nהזקוף,\r\nעם\r\nנטיית הגו הקלה שיש לקטועי-יד,\r\nהולך ומתרחק\r\n.\r\nאמא,\r\nשאכלה הרבה גזר ודבר לא נעלם מעיניה\r\nהחדות,\r\nהעניקה לאהובותיו את שם הגנאי הכללי \"צאצקעס\",\r\nושמות גנאי פרטיים,\r\nשתמיד הופיעו אחרי\r\nהמלים \"הוא אצל\": הוא אצל \"הרוצחת\",\r\nהוא אצל\r\n\"\r\nהפרה\",\r\nהוא אצל \"התחת\",\r\nהוא אצל \"היורקת\".האחרונות לקבל ממנה את תאריהן היו הצאצקעס\r\nשהתגלו בראשונה בהלווייתו,\r\nשם עמדו בקבוצה צפופה ונוגה,\r\nויותר משהפתיעו את אמא,\r\nהפתיעו זו את זו.\r\nריח\r\nטוב של קליפת הדר נדף מהן,\r\nואני תהיתי: הייתכן\r\nשנדברו על כך מראש? כי בחייו - נדף תמיד מכף ידו\r\n.\r\nבשובו בלילה חשתי אותו,\r\nעולה מן היד האחת הזאת,המחליקה על פני: \"אתה ישן,\r\nמיכאל?\"\r\n\"כן.\"\r\n\"אז מחר נדבר.\r\nלילה טוב.\"\r\nאת הוריו של אבי לא ראיתי אלא בתמונות.\r\nהם מתו\r\nכשעוד לא נולדתי.\r\nאבל את הורי אמי הכרתי היטב. ביתנו,\r\nכשאר בתי המשפחה,\r\nנבנה בנחלתם\r\n,\r\nב\"חצר-יופה\",\r\nכך קוראים עד היום לחצר רחבת-הידיים,שלפנים היתה לבה של נחלה חקלאית פעלתנית,\r\nוהיום\r\nהיא סגורה ומסוגרת: מוקפת משוכות קוצניות של פטל\r\nושל ורדים מטפסים ושל בוגנוויליאה אדומה,\r\nמבוצרת\r\nבחומות של אבן וצבר ונתונה במצור שהטילו עליה בתי מגורים גבוהים-בוהקים,\r\nמגרשי חנייה,\r\nרחובות וחנויות.\r\nהיא,\r\nמרים יופה,\r\n\"אמומה\" בפי המשפחה ו\"אמא\" בפי\r\nבעלה - כבר מתה.\r\nהוא,\r\nדויד יופה,\r\n\"אפופה\" מלעיילי\r\nבפי המשפחה ו\"דויד\" מלרעי בפי אשתו - עוד חי\r\n.\r\nלפנים היה גבר\r\nגדול וחזק,\r\nקולני ותוקפני,\r\nוהיום -זעיר ורועד מקור,\r\nומכל תכונותיו ההן נותרו לו רק כפות\r\nידיו העצומות וה\"מוח-של-ציפור\" שלו.\r\nאת תכונתו זו\r\nשמתי בין מירכאות,\r\nכי כך שבו ואמרו עליו אשתו\r\nובנותיו: הבכורה היא דודתי פנינה,\r\nשכינויה \"פנינה\r\nהיפה\".\r\nהשנייה היא אחותה התאומה,\r\nהיא חנה אמי,שנולדה שלוש דקות אחריה ומאז לא סלחה.\r\nהבת\r\nהשלישית היא הדודה בתיה,\r\nשנקראה בפי אחיותיה\r\n\"איבר-אלס\",\r\nכי התחתנה עם גרמני,\r\nמן המתיישבים\r\nהטמפלרים שחיו אז בארץ,\r\nובמלחמת-העולם השנייה\r\nגלתה עמו לאוסטרליה.\r\nמעולם לא ראיתיה, אבל בתה,אדלייד שמה, הגיעה שנים רבות אחר-כך ארצה,\r\nונקשרו\r\nבינינו קשרי אהבה קצרים ומפרכים שתמו עם שיבתה\r\nלמקומה.\r\nהבת הרביעית היא דודתי רחל,\r\nשאצלה אני\r\nישן לפעמים,\r\nשומע ציטוטים משירת טשרניחובסקי,זכרונות וסיפורים\r\n.\r\nבעלה של פנינה היפה הוא הדוד אהרון,\r\nשכינויו,\r\nכמו\r\nשאמרתי קודם - \"החתן\".\r\nאהרון הוא גאון טכני,\r\nצולע\r\nעל ירכו,\r\nושתי התכונות האלה ממלאות את רחל אושר,כי בזכותן יכולה היא לכנות את גיסה \"נכה-הרגליים\r\nהמהולל\",\r\nכמו שכינה טשרניחובסקי את האל-הנפח\r\nהפייסטוס. ממש כמו הפייסטוס,\r\nגם נכה-הרגליים\r\nהמהולל שלנו נשוי לאשה יפה שבגדה בו,\r\nוממש כמוהו,גם הוא \"מבין יותר מכל אינג'ינר אמיתי\" והמצאותיו\r\nמפרנסות אותנו כבר שנים רבות.\r\nאני אומר \"אותנו\",\r\nכי\r\nאפופה,\r\nמתוך דאגה מכך שאין לו בן,\r\nהחתים את החתן\r\nעל התחייבות,\r\nשתמורת נישואיו לפנינה,\r\nידאג לאחיותיה ויכלכל גם את משפחתה\r\n.\r\n\"פנינה היתה כה יפה,\r\nואהרון אהב אותה כל-כך...\"\r\n-\r\nכך סיפרה לי רחל,\r\nבמלודיה הנחרזת-הניגרת שלה /במלודיה המיוחדת שלה,\r\nשעושה כל מעשה שהיה לסיפור\r\nאגדה - עד שהסכים ללא ויכוח.\r\nאבל עוד לפני החתונה קרה דבר נורא: פנינה הרתה לגבר זר.\r\nובעוד היופאים\r\nכולם מאובנים מתדהמה,\r\nקרה דבר נורא אף יותר: סבא,שבע בנות ורעב לבן,\r\nכפה אותה ללדת את התינוק,\r\nולקח\r\nאותו אליו.\r\nזהו בן-דודי גבריאל,\r\nשהמשפחה קשרה\r\nלראשו את הזר הגדול ביותר של שמות-חיבה: הכל קוראים לו \"מיזיניק\" ו\"זיבעלע\",\r\nוסבא,\r\nכמו שכבר\r\nאמרתי,\r\nמכנה אותו גם \"פויו\" ו\"ציפלונוק\",\r\nלאמור,בן-זקונים,\r\nפג של החודש השביעי,\r\nואפרוח ביידיש,ברומנית וברוסית\r\n.\r\nאחרי הלידה נישאה פנינה היפה לאהרון ומאז היא\r\nסגורה בביתה.\r\nיש אומרים שבעלה לא מרשה לה לצאת, שלא יישחת יופיה בשמש וברוח,\r\nויש אומרים שגזרה זאת\r\nעל עצמה. \"ככה-או-ככה\" - את הביטוי הזה טבעה\r\nסבתא,\r\nוכולנו משתמשים בו גם אחרי מותה - החתן\r\nעמד בהתחייבותו ודאג לכל המשפחה: בנה לכולנו בתים,מימן חתונות ולימודים,\r\nועכשיו,\r\nכשגם הוא הזדקן ושוב אין הדאגה חובה שנטל על עצמו אלא טבע שני - הוא\r\nמתכנן וחופר לכולנו מערכת מחסנים ומקלטים ומזווים,בורות מים ומכלי דלק ואולי אף מנהרות מילוט.\r\n\"לך\r\nתדע,\" אומרת הדודה רחל,\r\n\"מה בדיוק הוא עושה שם,מתחת לאדמה.\" אבל לפעמים זוחל החתן החוצה.\r\nפניו\r\nמכווצות כפני חולד בצאתו ממחילתו,\r\nוהוא מאהיל בידו\r\nעל עיניו המסונוורות ומודיע הודעה: \"בקרוב מאוד,\" כך הוא אומר,\r\nוכולנו,\r\nתרנגולי-הודו מצחקקים,\r\nמדקלמים\r\nאחריו את ההמשך,\r\n\"בקרוב מאוד יקרה כאן אסון נורא.\"\r\nהדודה רחל,\r\nכמו שאמרתי קודם,\r\nהיא הבת הרביעית\r\nשל אמומה ואפופה.\r\nעל פיה יישק כל דבר,\r\nהיא המנהלת,המוציאה והמביאה,\r\nוירשה מאביה,\r\nבעודו חי,\r\nאת ראשות המשפחה.\r\nבעלה,\r\nשבמשפחת יופה כונה \"הבחור\",\r\nנהרג\r\nבמלחמת-השחרור חודשים ספורים אחרי נישואיהם\r\n.\r\nמכיוון שלא יכלה להירדם במיטה שהתרוקנה,\r\nנעשתה\r\nרחל סהרורית,\r\nוהתחילה להלך בעיניים עצומות ולחפש\r\nלה בן-זוג.\r\nאחרי שהתרגשו עלינו כמה וכמה מבוכות, נקבעה במשפחה תורנות,\r\nוכולנו,\r\nנערי המשפחה וגבריה,נשלחנו ועודנו נשלחים לישון אצלה\r\n.\r\nלפות בחיבוקה,\r\nלוהט מחום - היופאים מקפידים\r\nלהתכסות ב\"פוכוביק\",\r\nבשמיכת פלומה,\r\nורחל מוסיפה לה\r\nגם את פיג'מת הפלנל של \"הבחור\" המת שלה - שמעתי ממנה את דברי ימי משפחתנו,\r\nובזמן שנותר לי אספר\r\nרבים מהם: את כל מה שאני שמח לזכור,\r\nואת כל מה\r\nשאני מקווה לשכוח / את מה שאני זוכר,\r\nואת מה\r\nשלמרות מאמצי כבר לא אשכח\r\n.\r\nבן חמישים וחמש שנים אני היום,\r\nאסתמטי במקצת,נשוי לאשת-חיל,\r\nאלונה שמה,\r\nוכמו כמה וכמה יופאים אחרים,\r\nגם אני אב לתאומים: הבן,\r\nאורי,\r\nעצל אף ממני\r\n.\r\nרוב שעות היום הוא רובץ על המיטה.\r\nשקוע במחשב\r\nהנייד שלו,\r\nבקריאת ספרים,\r\nבציפייה אינסופית לאשה\r\nש\"יום אחד תבוא\",\r\nובצפייה אינסופית בסרט \"קפה\r\nבגדד\".\r\nהבת,\r\nאילת שמה,\r\nידה בכל ויד כל בה,\r\nולא במשמעות התנ\"כית-הישמעאלית של המשפט.\r\nפעלתנית\r\nהיא כאמה אבל כספיתית ותאוותנית הרבה יותר ממנה,וכבר עזבה את הבית ופתחה לה פאב - \"פאב-יופה\" -\r\nבחיפה.\r\nושניהם,\r\nאורי ואיילת,\r\nגדולים כנפילים,\r\nמביטים\r\nבי ומחליפים חיוכים ערמומיים,\r\nכשני גוזלי קוקייה\r\nשהוטלו בקני בידי זרים\r\n.\r\nלאלונה אין כינוי.\r\nשמות,\r\nכתמי\r\nלכלוך ודברי רכיל\r\nאינם דבקים בה,\r\nוגם \"שריטות\" - כך איילת מכנה את\r\nמה שחובל בנשמת אביה - אין לה.\r\nאבל \"בתור פיצוי\"- גם זה ביטוי שאנחנו מרבים להשתמש בו: \"לסבא יש\r\nתפיסה קשה,\r\nאבל בתור פיצוי יש לו דמיון חלש\" - בתור פיצוי יש לה חושים טובים ושכל ישר.\r\nוכך, לפני\r\nשנים,\r\nכשכבר ברור היה גם למי שלא רצה להבין,\r\nשהכפר\r\nשלנו,\r\nעל אף כמה שרידים רומנטיים של פרדסים,\r\nגני ירק\r\nואי-אלה תרנגולות שעוד מכהנות בו בתפקידים יצוגיים,הולך ונעשה עיר,\r\nפרשה אלונה מעבודתה במועצה\r\nהאזורית והקימה לה עסק קטן של גננות.\r\n\"גן יפה\" היא\r\nקראה לו,\r\nושלט גדול העמידה בצומת,\r\nעל הכביש הראשי\r\n:\r\nגן יפה\r\nמשתלה ציוד השקיה\r\nדשא מוכן צורכי גינה\r\n\"מה פתאום 'יפה' בלי וו?\" שאלתי\r\n.\r\n\"כי פעם אחת,\r\nלשם שינוי,\r\nזה שם-תואר ולא\r\nישם-משפחה,\r\nולא הכל בעולם סובב סביבכם,\r\nרק קצת!\"כך השיבה,\r\n\"ועכשיו קום,\r\nמיכאל,\r\nלעבודה! מספיק להסריח במיטה ולשאול שאלות טפשיות.\"\r\nצחקתי.\r\nאלונה למדה ואימצה את כל הביטויים של\r\nמשפחת יופה.\r\nקמתי והתחלתי לעבוד.\r\nיש לי \"פורד\r\nטרנזיט\" ישן,\r\nעמוס צינורות ושתילים,\r\nויש לי פועל,שהביא לי החתן,\r\nוכבר אספתי סביבי חוג קטן ותלותי של\r\nלקוחות: תושבים חדשים,\r\nתאבי גינות,\r\nשבזמן האחרון הם רוכשים להם בתים בכל הסביבה.\r\nוכמו לרוב היופאים,\r\nיש גם לי כינוי.\r\nאבל כינויי שלי\r\nסודי הוא,\r\nשם של אהבה.\r\nאשה שאינה אלונה אשתי ואינה\r\nאדלייד בת-דודתי ומובן שאינה חנה אמי,\r\nואהובה היא\r\nעלי יותר משלושתן,\r\nהעניקה לי אותו,\r\nורק היא השתמשה\r\nבו,\r\nורק ביחידות,\r\nשאיש לא ישמע\r\n.\r\n\"פונטנלה\" - זה שמי בפי אהובתי.\r\nכך נהגה לקרוא לי אז,\r\nכשהתגנבתי אל ביתה,\r\nוכך גם היום,\r\nכשהיא\r\nמתגנבת אל זכרוני.\r\n\"פונטנלה\" פירושה מזרקה קטנה,אבל בשפות רבות היא מתארת את המרפס,\r\nאת \"הנקודה\r\nהרכה\" - אותו רווח נפחד שבכיפת גולגולתם של\r\nתינוקות.\r\nאצל כל בני-האדם נסגר המרפס הזה כבר בגיל שנה,\r\nואילו אני,\r\nבן חמישים וחמש,\r\nנשוי,\r\nאב לשניים\r\nושואל שאלות טפשיות - אני האדם היחיד בעולם\r\nשהפונטנלה שלו עדיין פתוחה\r\n.\r\nלכאורה,\r\nנקודת תורפה היא,\r\nוצריכה לעורר דאגה.\r\nאבל\r\nדרך הפונטנלה שלי אני חש חום וקור,\r\nמבדיל בין אור\r\nלאפלה,\r\nמסנן עובדות וזכרונות,\r\nוכמו כלב,\r\nאני שומע בה צלילים נמוכים וגבוהים,\r\nשהאוזן האנושית לא יכולה\r\nלשמוע.\r\nפה ושם אני גם מצליח לנבא בעזרתה נבואות:\r\nמינם של ילודים,\r\nתוצאות של בחירות,\r\nובמידה מדויקת\r\nלמדי,\r\nתנודות של מזג-אוויר ושל אהבה,\r\nמי יחיה ומי\r\nימות,\r\nוכיוצא באלו תחזיות פשוטות,\r\nשתחילה הן מצחיקות את אלונה - \"למה אתה לא מצליח ככה גם\r\nבלוטו?\" - ואחר-כך,\r\nעל אף לעגה ופקפוקיה,\r\nהן\r\nמתאמתות\r\n.\r\nויש לי גם הרגל: כשאלונה לא מסתכלת בי,\r\nאני נוגע\r\nבפונטנלה שלי בקצות אצבעותי,\r\nלוחץ בעדינות,\r\nואז אני\r\nנזכר באשה ההיא,\r\nשהצילה את חיי ונתנה לי את שמי. כמו תוף זעיר,\r\nחנוק,\r\nהיא רועדת מתחת לשיער,\r\nובנוגעי\r\nבה,\r\nאני נזכר בידה האוחזת,\r\nברגליה הרצות,\r\nבשדה\r\nהחיטה הבוער,\r\nשב וחש את צינת מי הוואדי,\r\nשהטבילה\r\nבהם את גופי.\r\nאצבעותיה תרות בשערי החרוך,\r\nכלניות בוערות על בד\r\nשמלתה,\r\nשפתיה אומרות: \"הפונטנלה שלך עוד פתוחה.\"ואז אני נזכר גם בלחישתה: \"זה סימן שאלוהים אוהב\r\nאותך.\" ובצחוקה: \"ואם אלוהים,\r\nאז גם אני.\" ובחיבוקה\r\n:\r\nמהדקת,\r\nמרחיקה,\r\nמביטה,\r\nשבה ומצמידה אותי אל חזה\r\n.\r\nאשה צעירה היתה,\r\nכבת עשרים ואחת,\r\nואני ילד קטן,\r\nבן\r\nחמש בדיוק,\r\nומי הזמן ההולכים לאט גידלו והבגירו אותי\r\nוהזקינו והמיתו אותה\r\n.\r\nאסכם,\r\nאם כן,\r\nאסכם וארגע: שמי מיכאל יופה.\r\nסבי\r\nוסבתי,\r\nדויד ומרים יופה,\r\nהולידו את פנינה היפה ואת\r\nאמי,\r\nהיא חנה תאומתה,\r\nאת בתיה,\r\nהמכונה \"איבר-אלס\"ואת הדודה רחל,\r\nשמספרת לי\r\nסיפורים ואינה מוכנה\r\nלישון לבדה.\r\nפנינה ילדה את גבריאל בחודש השביעי\r\nלהריונה,\r\nמסרה אותו לאביה,\r\nנישאה לאהרון ונסגרה\r\nבביתה.\r\nבתיה גלתה עם בעלה הגרמני לאוסטרליה וילדה\r\nלו כמה ילדים,\r\nשאחת מהם היא אדלייד,\r\nשהעסיקה את\r\nלבי וריסקה את גופי בכמה שבועות של אהבה.\r\nחנה, שנעשתה צמחונית,\r\nנישאה למרדכי יופה,\r\nוזה בגד בה עם\r\nכל הצאצקעס שלו,\r\nאבל כנראה שכב גם אתה פעם אחת,כי הוליד אותי.\r\nואני נשוי לאלונה,\r\nויש לנו תאומים,\r\nאורי\r\nואילת,\r\nומשתלה\r\n.\r\nועוד הערה יש לי להעיר,\r\nואולי אזהרה להזהיר: כמה\r\nמן היופאים,\r\nנשים וגברים,\r\nלוקים בפגם מיוחד - הנקה, פליטת זרע ואיבוד דם גורמים לנו שכחה - * את החלב,את הדם ואת הזרע,\r\nיש להציג בהמשך כתמציות של נפש\r\nוחיים - ואכן,\r\nלא אחת,\r\nבזמן שאני מדמם למוות או\r\nבתום \"מעשה-האהבה\" - בביטוי המאוס הזה משתמשת\r\nאמי,\r\nואלונה,\r\nלמרבה החרדה והגועל,\r\nאימצה גם אותו אל לשונה - נשכחים ממני אירועים,\r\nקלסתרי פנים,\r\nמספרי\r\nטלפון,\r\nאפילו מלים.\r\nהקורא הנבון יוכל להבחין בכך\r\nבקלות,\r\nובאשר לקורא שאינו נבון,\r\nלא אשחית עליו את\r\nמלותי וגם לא את זרעי.\r\nעתה,\r\nכשכל הדברים האלה ברורים,\r\nאוכל לספר את\r\nסיפורי.\r\nומי מהקוראים אשר יתעה בחורש שאני עתיד להצמיח סביבו ולהוליכו בו,\r\nייטיב לעשות אם ישוב מדי\r\nפעם לאחור,\r\nאל הפרק הזה ממש,\r\nיזהה את מקומו,\r\nיכוון\r\nאת מצפנו וישוב אל המשעול.\r\nואם לא יחפוץ לשוב\r\nלאחור,\r\nישליכני ממנו והלאה וייקח לו סיפור אחר,\r\nנוח\r\nוטוב משלי.\r\nואולי ייטיב לעשות אם לא יקרא כלל,\r\nאלא\r\nילטף את אהובתו.\r\nואם ממין נקבה הוא הקורא - תניח\r\nאת ספרי ותחבק את אישה\r\n.\r\nכאן עלולה להישאל השאלה: מה יעשו הקוראים\r\nשריקה מיטתם מגבר או מאשה? על כך אענה בשאלה\r\nמשלי: הריקה מיטתם מבן או מבת-זוג? או שכמו מיטתי\r\nהיא - יש בה עוד גוף אבל ריקה היא מאהבה\r\n.\r\n\"למר אוגר שנתו ערבה,\r\nהקיץ,\r\nהחליק את הפרווה\r\n.\r\nגדולה-רבה שמחת החג -\r\nיום-הולדתו היום יוחג.\"\r\nכך דיקלמה אמומה אז,\r\nביום-ההולדת ההוא,\r\nבו מלאו\r\nלי חמש ורדפתי אחרי הנחש אל שדה החיטה,\r\nוכך\r\nמדקלמת אלונה עכשיו,\r\nביום-ההולדת הזה,\r\nכשמלאו לי\r\nחמישים וחמש ואני יושב במנוחה.\r\nהזמן,\r\nכדרך היופאים,\r\nמתמלא שביעות-רצון: אנדה - כך,\r\nבלשון של קרבה,\r\nקראה סבתי למשוררת אנדה\r\nעמיר-פינקרפלד,\r\nשכתבה את השיר על האוגר - כבר\r\nמתה.\r\nגם אמומה כבר מתה,\r\nאבל אלונה עוד חיה,\r\nוגם\r\nאמא שלי חיה, כי היא צמחונית ובריאה,\r\nואם תמות, אינני\r\nיודע איזו מן המלים הרבות שמתארות את המוות העברי\r\nתיטיב לתאר את מותה.\r\nהיא לא תתבקש לישיבה של\r\nמעלה,\r\nכי שם אוכלים שור הבר,\r\nוהיא לא תשכב עם\r\nאבותיה כי גם עם בעלה בקושי שכבה.\r\nהמלה המתאימה\r\nביותר למוות של צמחוני היא \"הפתעה\",\r\nואצל אמא שלי\r\nאף \"בגידה\",\r\nאם הלא-אפשרי יקרה והיא תמות במחלה.\r\nהדברים משתנים: הכפר נעשה עיר,\r\nועל אף הגעגועים\r\nהטבעיים ל\"ימים-ההם\" - \"כולם הכירו את כולם ולא\r\nנעלו דלתות והיתה עזרה הדדית\",\r\nכך שב החתן ומתרפק\r\nעל סיפרי הזכרונות,\r\nוכולנו שבים ומחייכים - עלי\r\nלהודות שכעיר הוא טוב משהיה.\r\nאפופה,\r\nשהשנים עשאוהו קטן כתינוק וצונן כגווייה,\r\nשוכב באינקובטור\r\nהישן של בן-דודי גבריאל.\r\nוגבריאל עצמו,\r\nשאת חייו\r\nהתחיל כפג,\r\nנעשה מגודל וחסון,\r\nועתה הוא יושב על\r\nהדשא עם הירש לנדאו הכנר ועם \"צוות-הנאהבים\",חבריו מן הימים ששירתנו כולנו יחד באותה יחידה בצבא.\r\nהזמן נהנה: חמישים שנה חלפו וכולם,\r\nחוץ ממנו\r\nומאמא שלי,\r\nהשתנו.\r\nהוא עודנו רחב ואטי והיא עודנה\r\nרזה ובריאה,\r\nושניהם צודקים תמיד.\r\nואבא שלי שוב לא\r\nמתווכח אתה,\r\nכי איננו כאן.\r\nטרם זמנו מת,\r\nטרם זמני\r\nהסתלק\r\n.\r\nבצד יושבים תאומי,\r\nאורי ואיילת,\r\nמתלחשים ומצחקקים,\r\nואמם נוזפת בהם שישתקו.\r\nכשראיתי שאינה\r\nמתבוננת בי (רגע קצר ונדיר הוא,\r\nויש לנצלו),ושהאורחים שהזמינה ליום-הולדתי (שלוש מאות\r\nהמלקקים,\r\nשנבררו מבין האלפים שהיא אוהבת והרבבות\r\nשהיא מכירה) עסוקים זה עם זה - מיהרתי להניח את\r\nאצבעי על הפונטנלה הפתוחה שלי ולחצתי מעט,\r\nכי זאת הדרך השנייה שלי לשכוח ולהירגע.\r\n\"תפסיק עם זה,\r\nמיכאל! זה מסוכן,\r\nשמעת?!\"\r\nעיני ארגוס לה.\r\nדבר אינו חומק ממבטה.\r\nפעם הייתי\r\nאהובה,\r\nאבל ברבות השנים חדלו עיניה להתערפל\r\nואצבעותיה ללטף,\r\nוהחלו לסרוק ולבדוק.\r\nתשוקתה נעשתה דאגה,\r\nחיבוקיה איסורים וחומות.\r\nשפתיה,\r\nאז\r\nנושקות,\r\nמשכיחות,\r\nיונקות זרע ורוק - פולטות עכשיו\r\nהוראות ונזיפות.\r\nהגערה החדשה שלה נוגעת לעובדה,המצערת כשלעצמה,\r\nשאני מכתים את בגדי יותר מן\r\nהרגיל: \"לא חשוב מה אתה עושה - עובד,\r\nאוכל,\r\nקורא, בוגד בי,\r\nסתם נח במיטה - נקי אתה לא יוצא.\" וכשאני\r\nמציע לה שתמריץ את איילת ואת אורי להתחתן ולהביא\r\nלה נכדים,\r\nשתשכך בהם את תשוקותיה החינוכיות,\r\nהיא\r\nצוחקת: \"אני לא צריכה נכדים.\r\nיש לי אותך.\"\r\nמבטה סוקר את מראי,\r\nידיה מרחרחות את עורי,חידותיה יורדות אל\r\nחדרי זכרוני: שמות,\r\nתאריכים,מספרים,\r\nמקומות.\r\nאם שכחתי משהו,\r\nאות הוא ששפכתי\r\nדם,\r\nאו,\r\nמה שסביר וגרוע מזה - זרע.\r\nוכיוון שאת שני\r\nהדברים אינני מרבה לעשות במחיצתה,\r\nהיא מושיבה אותי\r\nעל כסא,\r\nניצבת מאחורי ועורכת לי מבחן של חשדות\r\n:\r\n\"מה מספר הטלפון של הבת\r\nשלך?\"\r\n\"אז אולי את השם שלה תצליח לזכור?\"\r\nוכיוון שאני שומר על זכות השתיקה,\r\nאנו עולים לשלב\r\nהבא,\r\nמבחן נאמנות\r\n:\r\n\"אצל מי כבר היית,\r\nמיכאל?\"\r\n\"מי כבר מצצה לך את הזכרון?\"\r\nתקוף גועל אני קם,\r\nמבקש להתרחק בטרם יישמע גם\r\nהביטוי המאוס שלה ושל אמא שלי: \"מעשה-האהבה\". אבל אלונה באה ונעמדת מולי,\r\nמטיחה: \"כמו אבא שלך,זה מה שאתה.\r\nבוגדן! הולך אל הסליק!\"\r\n\"את טועה,\" אני אומר לה בקול רם ונרגז,\r\nאבל כמו\r\nהנחש - בלבי: \"את טועה,\r\nאלונה,\r\nאינני דומה לאבי.\r\nיש\r\nלי,\r\nלשמחתי,\r\nשתי ידיים,\r\nאחת יותר משהיו לו.\r\nויש לי\r\nשני ילדים, אחת יותר משהיו לו.\r\nואין לי,\r\nלצערי,\r\nחוש ההומור שלו.\r\nולמרות חשדותייך,\r\nאינני הולך לשום סליק\r\nולשום צאצקע ולשום שכנה.\r\nמעולם לא בגדתי בך\r\n.\r\nההיפך הוא הנכון,\r\nאלונה, כשאני אתך,\r\nאני בוגד באשה\r\nההיא / בזכר אהובתי.\"\r\nיכולתי לומר לה את מה שהציעה לי איילת: \"תגיד לה שתרמת דם,\r\nובגלל זה אתה שוכח.\" אבל לשם מה?במקום כל זה אני שב ומניח את אצבעי על הפונטנלה\r\nהפתוחה שלי,\r\nמחליק על שוליה,\r\nוהנה היא,\r\nבמלוא כוחה\r\nויופיה - האשה שהצילה אותי מן האש,\r\nשהטבילה אותי\r\nבמי הוואדי,\r\nשנתנה לי שם וחיים,\r\nשאררה אותי בגעגועי - עד ובזכרון-תמיד ובתשוקה מרה.\r\nידי נזכרת בידה,געגועי בחיוכה,\r\nאצבעי מתחקה אחרי אצבעה,\r\nהחגה על\r\nפי בארי,\r\nאז,\r\nבראשונה,\r\nבריח העשן והאש,\r\nבציפורנה,מתופפת בעדינות על כיסוי העור החרד,\r\nבמלותיה\r\n:\r\n\"הפונטנלה שלך עוד פתוחה. . .\" כמו כלב,\r\nאני יכול לשמוע את הקולות האלה,\r\nשנבצרים מיכולתה של האוזן\r\nהאנושית - את הצלילים הנמוכים של זכרוני,\r\nאת\r\nהצלילים הגבוהים של אהבתה\r\n.\r\n\"מה יהיה הסוף אתך?\".\r\nעכשיו אלונה כבר צועקת\r\n- תגיד לי אתה!..\"\r\n\"למה האו?\" אני משיב לה, כלומר,\r\nעל מה בדיוק את\r\nנובחת? וכיוון שהיופאים שבין האורחים מבינים את\r\nתשובתי,\r\nוהשאר מבינים את צעקתה - כולם מזדקפים\r\nומסתכלים,\r\nמלקקים שפתיים ומחכים.\r\nאבל אני שותק.\r\nעל\r\nאף כוח הנבואה שניחנתי בו,\r\nשוב איני עונה על שאלות\r\nשפותחות ב\"מה יהיה\",\r\nועל אחת כמה וכמה,\r\nאם אשתי היא השואלת ואם שאלותיה עוסקות בי.\r\nובכלל,\r\nככל\r\nשנערם הזמן על כתפי,\r\nהולכות תחזיותי ומתמעטות,ותחתיהן באים הזכרונות.\r\nכך נוח לי.\r\nהרי פרט לכיוון\r\nההפוך של המבט,\r\nאין הבדל גדול בין הנבואה ובין\r\nהזכרון.\r\nשניהם נולדים מכורח פנימי,\r\nמאש בוערת,\r\nלא נותנת מנוח.\r\nשניהם מוכנים,\r\nהשד יודע למה,\r\nלעמוד\r\nבמבחנים המגוחכים,\r\nהמיותרים,\r\nשל ההוכחה.\r\nשניהם\r\nמבקשים לדעת את המתרחש בזמנים אחרים ושניהם לא\r\nתמיד מצליחים.\r\nולמה נלך סחור-סחור? שניהם נלחמים\r\nבפיתוי הגדול,\r\nהעתיק,\r\nהרובץ לפתחם - לכזב,\r\nלהסוות, לבדות בדיות.\r\nעובדה: לא רק נביאי-שקר,\r\nגם זוכרי-שקר\r\nחיים בינינו.\r\nבכל בית,\r\nבכל משפחה,\r\nאך בייחוד בשלי,\r\nוהיופאים לא חדלים להשוות גירסאות: מה באמת קרה?\r\nמה בדיוק יקרה? מי,\r\nכמו תמיד,\r\nאשם? מי אמר למי,\r\nכמו\r\nתמיד.\r\nמראש? וחשוב מכל\r\n–\r\nמי,\r\nכמו תמיד,\r\nצדק? ומי אף פעם לא יודה שהוא טעה?\r\nכל משפחה פולטת קולות משלה: רעמי צחוק,\r\nבעבוע\r\nשל סירים,\r\nיפחות חנוקות,\r\n\"ששש...\" ו\"שוש. . .\" או\r\n\"שא. . .\r\nשא. . .\" וחריקות קצובות של מיטות,\r\nופסיעות\r\nליליות,\r\nזעקות זעם,\r\nלחישות של אהבה וסיסמאות גיוס\r\n.\r\nוהקולות שלנו,\r\nשל היופאים,\r\nהם המחאות של \"זה לא היה\r\nככה!\" והצעקות של \"אמרתי לכם שכך יהיה!\" והנשיפות\r\nשל שמות-הגוף,\r\nה\"הוא\" וה\"היא\" וה\"הם\" וה\"הן\"וה\"אני\" וה\"את\".\r\nומי ששומע יודע: היופאים באים.\r\nמשפחת יופה\r\nהגדולה,\r\nה\"מאושרת עד שיוכח אחרת\" - נוסעים,\r\nטסים,הרים,\r\nסלעים,\r\nהנה פרה,\r\nהנה ציפור * \"ציפור בודד על גג\",\r\nככה אמומה קראה לעצמה - שקשוק אופן,\r\nצפירת\r\nקטר,\r\nצלצול אדום של כביש והצטלבות...\r\n\"שלום...\" אנחנו מנופפים מן החלון אל השדות,\r\nאל\r\nהבתים,\r\nאל נהגי מכוניות אלמונים,\r\n\"שלום. . ,\" לפניהם\r\nהמצטברות,\r\nכתמים חיוורים במחסומים,\r\n\"ובקול שורקת\r\nהרכבת,\r\nואיילת הוי נוסעת,\r\nלמרחקים,\r\nלמרחקים,\r\nאל ארץ לא נודעת\",\r\nוהנבואות,\r\nכעמודי חשמל,\r\nטסות ונסוגות\r\nוחולפות על פנינו,\r\nמאחרית הימים שיבואו ועד עצם\r\nהימים האלה,\r\nובעודנו משתאים אליהן,\r\nהן מתאמתות: רוח\r\nחזק,\r\nמשבר הרים,\r\nמכה בפנים,\r\nוכבר הן מתרחקות, נעלמות.\r\nולפני שהבנת,\r\nמיכאל,\r\nנעשות זכרונות, מתמלאות שמחה כברה של התגשמות,\r\nושוקעות\r\n.\r\nכך לזכור,\r\nמיכאל,\r\nבסדר ובדייקנות: תחילה את הריח, דק כמשי,\r\nבא ומתקרב,\r\nמתעבה ונכרך כשק.\r\nאחר-כך את\r\nהקולות,\r\nחותרים בדממה הדקה: את ציוצי העכברים\r\nהנבהלים,\r\nאת חיכוך קשקשי הלטאות הנמלטות,\r\nאת אזעקות הייאוש של אפרוחי העפרונים.\r\nואזי,\r\nמעבר לכל\r\nאלה,\r\nאת הרחש,\r\nההולך וחזק,\r\nהולך ומתפרש,\r\nאת לחש\r\nהחיטה הבוערת,\r\nאותו לא אשכח.\r\nראשיתו דממה דקה,רחוקה,\r\nהמשכו נפצים בודדים של חידה,\r\nשמתגברים\r\nומתבררים עד שהם נבלעים בשאונם המשותף - שריפה\r\n.\r\nואז את השוועה הנוראה: \"אבא!\" - מפי שלי היא\r\nבוקעת,\r\nשהתעורר ונחנק.\r\nעל חולצת יום-ההולדת שלי\r\nנחתו פיסות חמות של אפר.\r\nנקבים אדומי שוליים כבר\r\nנפערו בלובן הנסוג של הבד.\r\n\"אבא!...\"\r\nהזדקפתי.\r\nנד אפור-אדום של אש ועשן דהר אלי\r\nבמרחב הצהוב של החיטה.\r\nקרסתי ארצה,\r\nאני זוכר,\r\nמכווץ\r\nכעובר,\r\nידי מסוככות על קודקודי.\r\nבתוך שניות התפשטו\r\nהלהבות למלוא רוחב השדה,\r\nוהאש החלה נדחפת מזרחה\r\n.\r\n\"מיכאל...\" נבח הכלב הזקן של אפופה,\r\nמקפץ כמטורף בפאת השדה הבוער.\r\nהוא שביקש להראות שעוד יש בו\r\nתועלת,\r\nאבל לבוא עד אלי חשש\r\n.\r\n\"מיכאל...\" קראו קולות רחוקים,\r\nנישאים ברוח,\r\nשל\r\nהורים ודודים.\r\nהם שהרו וילדו,\r\nגידלו וחינכו,\r\nקלעו זרים\r\nובירכו ברכות,\r\nועתה,\r\nעיוורים וחסרי אונים, הם זועקים מן\r\nהמרחק\r\n.\r\n\"מיכאל...\" צעק קולו האדיר של אפופה,\r\nחסר תועלת\r\nכמו ידיו החזקות,\r\nמטופש כמו נעליו המסומרות,\r\nמיותר\r\nכמו הקורבאץ' התקוע בחגורתו \"בשביל כל צרה שלא\r\nתבוא\" - מה יעזרו לו כל אלה אל מול השלהבות?\r\n\"מיכאל...\" לחש הנחש השחור,\r\nששב מאי-שם\r\nאל\r\nכפות רגלי המאובנות.\r\nהוא שהשיאני לבוא לכאן ועתה\r\nשב אלי להצילני\r\n.\r\nביקשתי לקום ולרוץ אחריו,\r\nאבל משב פתאומי של\r\nהרוח הזניק את אגפה הימני של האש אל מעבר לי.\r\nפניתי\r\nלאחור,\r\nנפלתי,\r\nקמתי,\r\nחנוק ולכוד,\r\nמכותר במחוללות\r\nהכתומות-הגבוהות של הלהבה.\r\nבן חמש שנים הייתי: צעיר מלהבין,\r\nחלש מלנוס,\r\nאבל רך מלאבד תקווה.\r\nרק\r\nשנים אחר-כך קלטתי,\r\nשיום-הולדתי איים להיעשות יום\r\nמותי.\r\nהמוות,\r\nגם כשהתקרב כל-כך,\r\nנראה אז רחוק,\r\nלא\r\nמושג,\r\nאבל היטבתי לשער כאב ואימה ומחנק.\r\nכל-כך\r\nהיטבתי,\r\nעד שדי בזכרון לשלוח את ידי עכשיו,\r\nשנים\r\nרבות אחר-כך,\r\nאל ידידי מאז - ה\"ונטולין\" שבמגירה.\r\nמחול הפרא הלוהט,\r\nהמהפנט,\r\nכבר הקיף אותי מכל\r\nעבר.\r\nאני זוכר: עשן הבעירה ממלא את חזי,\r\nשאגתה את\r\nראשי.\r\nרק פסיעות מעטות הפרידו ביני ובין ידיה\r\nהנשלחות,\r\nועל אף זוהרה המסמא חשתי שחושך נופל,\r\nלא משתפך וגואה סביבי,\r\nאלא מתוכי הוא בא.\r\nחושך נופל בי\r\nואני צף בו וכששבתי וצרחתי \"אבא!\" הגיחה מן האש\r\nאשה\r\n.\r\nאשה זרה היתה,\r\nצעירה,\r\nגבוהה וכמעט עירומה\r\n.\r\nחולצתה בוערת - על אף הפחד והכאב תמהתי: אשה\r\nבחולצה של גברים,\r\nחולצת עבודה אפורה - חזה מפויח, כרבולת שערה השחור קצרה וחרוכה,\r\nושיירים של חצאית\r\nפרחונית סביב ירכיה\r\n.\r\n\"איפה אתה,\r\nילדי איפה אתה?\"\r\n\"אני כאן...\" קראתי,\r\nשכוב על הקרקע\r\n.\r\nחומת עשן חדשה הפרידה בינינו.\r\nצריחתה: \"תצעק\r\nחזק! אני לא רואה!\"\r\n\"אני כאן...\r\nאני כאן!\" זעקתי,\r\nושוב נתגלתה,\r\nובלי\r\nלהאט את שטפה,\r\nהישירה אלי.\r\nגחנה,\r\nאספה אותי ביד\r\nארוכה,\r\nוכבר מצאתי עצמי מונף ונישא,\r\nטס בתוך קיר\r\nהלהבות שמן העבר השני של השדה\r\n.\r\nכמה זמן חלף - אינני יודע.\r\nאולי רק כמה שניות,\r\nאולי דקה או שעה.\r\nשאון הבעירה כבר שכך,\r\nושמעתי רק  את חרחור נשימותיה,\r\nאת אנקות הכאב שלי ושלה,\r\nאת\r\nהולם המאמץ של לבה.\r\nרגבים שחורים-אפורים התפוררו\r\nתחת רגליה.\r\nערימות לוחשות של רמץ לובו במשב\r\nריצתה.\r\nאני זוכר את ידה,\r\nכרוכה על בטני,\r\nאת אצבעותיה,\r\nמאונקלות בבשרי.\r\nעקבה השמאלי הלם בשוקי,\r\nכאבה\r\nנכווה בעורי - וכבר עברנו בחומת הסוף,\r\nואני הוטחתי  אל המים העכורים,\r\nהקרירים,\r\nשל הוואדי,\r\nלצדה.\r\nהיא שכבה על גבה,\r\nידיה ורגליה פרושות,\r\nפיה\r\nמשתעל,\r\nבולע אוויר,\r\nחזה עולה ויורד בנשימות עמוקות,\r\nואז הפנתה אלי את ראשה.\r\n\"שמעתי אותך.\"\r\nמבטא משונה היה לה,\r\nדומה למבטאו של הירש לנדאו\r\nהכנר.\r\nעיניה,\r\nשפתיה,\r\nהיו סמוכות אלי מאוד.\r\nאצבעותיה\r\nליטפו את ראשי,\r\nהתעכבו לרגע,\r\nנתקלו ברווח שבין\r\nעצמות הקודקוד,\r\nקלטו ועיכלו את ההפתעה\r\n.\r\nהיא חייכה: \"הפונטנלה שלך עוד לא נסגרה.\"\r\nאת המלה \"פונטנלה\" לא ידעתי אז,\r\nאבל הבנתי בדיוק\r\nעל מה היא מדברת.\r\nמעבר לראשה צלל כתם מכונף\r\n.\r\nהחיוויאי שב והמריא,\r\nנחש שחור וגדול מתעוות בין\r\nציפורניו\r\n.\r\nצעקת גבר נשמעה,\r\nקול זר ומודאג: \"אניה! אניה! היכן\r\nאת?\"\r\nהאשה הצעירה קמה,\r\nנוטפת מים ואפר ובוץ,\r\nהרימה  אותי בזרועותיה וחצתה את הוואדי.\r\nמעבר לקנים התגלו\r\nלי סוס ועגלה.\r\nזקן כחוש בחולצה בהירה מגוהצת,\r\nבמכנסי חאקי ובקרחת שזופה,\r\nישב עליה,\r\nעישן סיגריה\r\nוחיכה.\r\nידיה,\r\nהמניפות אותי אל העגלה.\r\nחיוך הניצחון שלה\r\n:\r\n\"אמרתי לך,\r\nאני שומעת ילד, צועק בתוך האש!\"\r\nוהוא,\r\nמחייך: \"נו,\r\nאניה,\r\nאז עכשיו הוא שלך.\"\r\nמאז הלילה ששבנו בו,\r\nגבריאל ואני,\r\nמרכיבת הלילה\r\nשלנו לירושלים,\r\nואני התחלתי לכתוב את הדברים האלה\r\n- נשמעו במשפחה תגובות\r\n:\r\nרחל, מתחת לשמיכתה,\r\nואבא שלי,\r\nמתהום קברו,\r\nעודדו אותי.\r\nאמרו \"יפה מאוד!\"\r\nאמא שלי,\r\nזוחלת בין קלחי הכרוב האורגני שלה,\r\nאמרה,\r\n\"אני מקווה,\r\nמיכאל,\r\nשזה צעד ראשון בדרך חדשה,\r\nשתהיה נכונה מעוד בחינות.\"\r\nהחתן שאל אם אני כותב \"על-יד נייר-קופי\",\r\nכי\r\n\"לפעמים ניירות עפים או הולכים לאיבוד.\"\r\nאיילת עשתה לה מנהג חדש: לעמוד מאחורי,\r\nלקרוא\r\nמעבר לכתפי,\r\nלהקשות קושיות ולהעיר הערות.\r\nאלונה\r\nהתמלאה סקרנות וחשד,\r\nואורי,\r\nכה שונה ורחוק ממני בכל\r\nדבר ועניין,\r\nהיה היחיד שהבין שלא מדובר ברומן ולא\r\nבספר-זכרונות,\r\nאלא באבא שהוא שחרזדה והמלך גם יחד,\r\nובסיפור שאינו אלא מכתב פרידה ארוך.\r\nבאחוות גברים  שלא שיערתי בו,\r\nהביא לי מחשב ישן,\r\nשהתקין בו\r\nמעבד-תמלילים - \"גמרנו עם הדיו והנוצות,\r\nגם את\r\nהפרות כבר חולבים במכונה\" - והסביר לי את הפקודות\r\nהבסיסיות,\r\nקבע לי סיסמת כניסה והשביע אותי שאעשה\r\n\"כמה שיותר גיבויים,\" כי על אף זכרונו המופלג,\r\n\"המחשב הוא גולם גמור,\r\nילדותי,\r\nוגם אידיוט.\"\r\nוהיתה לו גם הצעה שנוגעת לכתיבה עצמה: \"במחשב\r\nקל מאוד למחוק וקל להוסיף ולשנות,\" אמר.\r\n\"כל-כך קל,\r\nשלפעמים אתה מחליט ומבצע בלי לחשוב.\r\nולכן,\r\nאם יש\r\nלך שני ניסוחים וקשה לך להחליט,\r\nתשים ביניהם סלש,  תרוץ הלאה ואחר-כך תחזור.\r\nואם עולה בדעתך רעיון\r\nשלא שייך לאותו רגע ומקום,\r\nתכתוב אותו,\r\nתסמן\r\nבכוכבית ותמשיך.\r\nכי אחרת - פשוט תשכח.\"\r\n\"מה זה סלש?\" שאלתי\r\n.\r\n\"הקו הזה פה,\r\nאתה רואה? נדמה לי שבעברית קוראים\r\nלזה לוכסן.\r\nאחר-כך,\r\nכשנרגעת,\r\nהמחשב ימצא לך את כל  הסלשים ואת כל הכוכביות,\r\nואז,\r\nבנחת,\r\nתשב,\r\nתבחר,\r\nתחשוב על כל הכמה והלמה,\r\nותחליט מה כן מה לא\r\n.\r\nאיפה קוף ארוך ואיפה קוף קצר.\" * צריך להחליט איפה\r\nוכיצד מסבירים את הביטויים המשפחתיים,\r\nאם בכלל\r\n.\r\n\"ואם לא אספיק?\"\r\n\"למה שלא תספיק,\r\nאבא? אתה ממהר לאיזה מקום?\"\r\n\"ובשביל מה לי סיסמה?\" שאלתי,\r\n\"מספיק סיסמאות\r\nכבר יש במשפחה הזאת.\"\r\n\"יותר טוב ככה,\r\nאבא,\" אמר אורי וקם,\r\n\"יותר טוב ככה,\r\nתאמין לי.\"\r\nסוף עמוד 30",
    "Author": "מאת מאיר שלו",
    "Language": "עברית"
}