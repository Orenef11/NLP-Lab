{
    "Article-name": "בית בודנברוק",
    "Article-text": "\r\nפרק ראשון\r\n\"מה זה.\r\n–\r\nמה-זה...\"\r\n\"כן,  לכל הרוחות,\r\nc'est la question, ma tres chere\r\ndemoiselle\r\n!\" (זו השאלה עלמתי היקרה עד מאד, בצרפתית).\r\nהקונסולית בּוּדֶנבּרוֹק יושבת ליד חמותה על הספה ישרת-\r\nהקווים,  המשוחה בלכה לבנה,  שראש-אריה של זהב מעטר או-\r\nתה והיא מחוּפה חיפוי צהוב-בהיר,  העיפה מבט לעבר בעלה\r\nהיושב לידה בכורסה ונחלצה לעזרת בתה הקטנה,  הרכובה על\r\nברכי סבה אצל החלון.\r\n\"טוני!\" אמרה.  \"אני מאמינה, כי האלוהים-\"\r\nואנטוניה הקטנה.  בת שמונה שנים וענוגת גֵו, בשמלה של\r\nמשי רך מאוד ועתיר גוונים, הסֵבה מעט את ראשה הצהבהב\r\nהיפה להרחיקו מפניו של סבה, לטשה מתוך הרהור ומאמץ את\r\nעיניה האפורות-הכחולות אל חלל החדר בלי לראות מאומה, חז-\r\nרה ושאלה: \"מה זה,\" אמרה אט-אט: \"אני מאמינה, כי האלו-\r\nהים,\" ואז אורו פניה והיא הוסיפה בחָפזה: \"\r\n–\r\nיצָרני עם כל\r\nבריותיו,\" ופתאום עלתה על דרך סלולה ומילמלה קורנת מאו-\r\nשר,  ללא מעצורים,  את כל הפרק כולו, מלה-במלה,  על-פי נוסח\r\nהקַטֶכיזם שיצא לאור עתה-זה,  בשנת 1835,  ערוך מחדש ומאו-\r\nשר בידי סֶנאט עליון היודע את אשר לפניו. בשטף האמירה,  אמ-\r\nרה בלבה,  ההרגשה היא ממש כמו בחורף,  כשגולשים עם\r\nהאחים במזחלת הקטנה במורד הר-יֶרוּזָלֶם: כל המחשבות פור-\r\nחות מן הראש,  ואי-אפשר לעצור,  אפילו כשרוצים.\r\n\"וגם בגד ונעל,\" אמרה,  \"מאכל ומשקה,  בית וחצר,  אשה\r\nובנים,  שדה ומקנה...\" אך לשמע המלים הללו פרץ מֶסיֶה יוהאן\r\nבּוּדֶנבּרוֹק בצחוק - אותו צחקוק בהיר וחד שלו,  שהיה מוכן עמו\r\nבסתר.  הוא צחק מהנאה על שבאה הזדמנות לידו ללגלג על\r\nהקטֶכיזם,  ודומה שלא ערך את הבחינה הקטנה אלא לשם כך.\r\nהוא חקר ודרש על-אודות השדה של טוני והמִקנה אשר לה, שאל\r\nכמה היא מבקשת בעבור שק חיטים והציע לה שיעשה עסקים\r\nעמה. פניו העגולות,  הורדרדות,  הרוחשות טוב, שכל כמה\r\nשהתאמץ לא עלה בידו לשוות להן ארשת רשעות, היו עטורות\r\nשיער מפודר לבן כשלג,  וכמין צמה זעירה מרומזת ירדה לו על\r\nהצוארון הרחב של מקטָרנוֹ האפור כעין העכבר. גם עתה, בגיל\r\nשבעים,  לא פנה עורף לאפנה שהיתה נוהגת בנעוריו. רק על פי-\r\nתולי הקישורים שבין הכפתורים ועל הכיסים הגדולים וִיתֵּר; אך\r\nמכנסים ארוכים לא עלו על גופו מעולם. פימתו נחה ברחבוּת,\r\nבארשת של נחת-רוח,  על תחרימי הצואר הצחורים.\r\nכולם נענו לו בצחוק,  בעיקר מתוך יראת-הכבוד כלפי ראש\r\nהמשפחה.  מאדאם אַנטוּאָנֶט בּוּדֶנבּרוֹק לבית דוּשאן ציחקקה\r\nממש כדרך שציחקק בעלה.  מטרונית בערת-בשר היתה,  תלת-\r\nלים עבים לבנים יורדים לה על אָזניה,  לבושה שמלה נטולת\r\nעדיים,  מפוספסת פסים שחורים ואפורים-בהירים ואומרת פש-\r\nטות וצניעות; ידיה,  עדיין יפות וצחורות,  היו מונחות לה\r\nבחיקה,  אוחזות בארנק-פוֹמפדוּר זעיר של משי.  באורח פלא נע-\r\nשו תוי פניה דומים במרוצת השנים לתוי פניו של בעלה.  רק חי-\r\nתוך עיניה וצבען הכהה המלא חיות היה בהם כדי לרמז על\r\nמוצאה הלטיני למחצה; מצד סבה היתה נצר למשפחה צרפתית-\r\nשוייצית,  והורָתה ולידתה בהמבורג.\r\nכלתה,  הקונסולית אליזבט בּוּדֶנבּרוֹק לבית קרֶגֶר,  צחקה את\r\nהצחוק הקרֶגֶרי,  שתחילתו בטפיחת שפתים,  ועודה צוחקת לחצה\r\nאת סנטרה אל חזה.  ככל בני קרגר היתה אף היא הדורה עד מאד\r\nלמראה,  ואף-על-פי שלא היתה יפהפיה,  עוררה בלב כעול רגשי\r\nאֵמון ונועם בקולה הבהיר,  המתון,  ובתנועותיה השוקטות,\r\nהבטוחות והרכות.  שערה האדמדם,  הקלוע לה לעטרת קטנה על\r\nקדקדה ומסורק מעל אזניה בתלתלים רחבים מסולסלים סלסול\r\nמלאכותי,  הלם יפה את גון עורה הצח והענוג עד מאוד,  עם מעט\r\nהנמשים הזעירים.  פרט אחד יִחֵד את פניה בעלות האף הארוך\r\nקצת יותר מדי והפה הקטן - בין השפה התחתונה לסנטר לא היה\r\nשקע כלל.  חולצתה הקצרה בעלת השרוולים התפוחים,  שנרכסה\r\nאל חצאית צרה של משי אוורירי מפורח פרחים בהירים,  חשפה\r\nצואר מושלם ביָפיו,  ענוד סרט-אטלס ועליו קבוצה של יהלומים\r\nגדולים מהבהבים.\r\nהקונסול גחן לפנים בכורסתו בתנועה עצבנית במקצת.  לבוש\r\nהיה מקטורן רחב-חפתים,  שעינו כעין הקנמון ושרווליו דמויי\r\nהאלות צרים מאוד למטה מן המרפקים וחובקים את אמות הידים.\r\nמכנסיו הצמודים אל רגליו היו עשויים אריג לבן כָּביס ומעוטרים\r\nבצדם החיצון בפסים שחורים.  סביב צוארוניו הנוקשים,  שסנט-\r\nרו התחכך בהם,  היתה כרוכה עניבת-משי עבה ורחבה,  שמילאה\r\nאת כל מחשוף החזיה הצבעונית... עיניו היו כעיני אביו - שקו-\r\nעות מעט בחוריהן,  כחולות וערניות,  הגם שמבען היה אולי\r\nחולמני יותר; ואולם תוי פניו היו מרצינים וחדים יותר,  חָטמוֹ\r\nהגדול הכפוף הזדקר בעוז קדימה,  ולחייו,  שפסי זקן צהוב מסול-\r\nסל מכסים אותן כדי מחציתן,  היו מלאות הרבה פחות מלחייו של\r\nהזקן.\r\nמאדאם בּוּדֶנבּרוֹק פנתה אל כלתה,  לחצה בידה האחת את\r\nזרועה,  הציצה בצחקוק אל חיקה ואמרה:\r\n\"הוא תמיד בשלו,\r\nmon vieux\r\n(הזקן שלי, בצרפתית) לא כן,\r\nבֶּטסי?..\" - את המלה \"תמיד\" הגתה \"תמיוּד\".\r\nהקונסולית שתקה ורק איימה בידה הענוּגה,  עד שצמיד-הזהב\r\nשעליה נצטלצל חרש: ואז הניעה ידה באחת התנועות המיוחדות\r\nלה - מזוית הפה כלפי מעלה אל תסרָקתה,  כמסלקת לאחור\r\nשערה שחרגה ממקומה ונדדה לה אל פיה.\r\nואולם הקונסול אמר בחיוך מסביר-פנים אשר נתמזג בתוכחה\r\nשבקולו:\r\n\"אבל אבא,  שוב אתה מתבדח על הקדוש מכול!..\"\r\nיושבים היו ב\"חדר-הנופים\",  בקומה הראשונה של הבית\r\nהישן ורחב-הידים שברחוב מֶנג,  שרכשה לה הפירמה \"יוהאן\r\nבּוּדֶנבּרוֹק\" לפני זמן-מה,  והמשפחה נשתקעה בו זה מקרוב,  על\r\nהטפיטים העבים והגמישים,  שחלל ריק חוצץ בינם ובין הקירות,\r\nהיו מצוירים נופים רחבים רכי-גוונים,  כמוהם כגוני השטיח הדק\r\nשכיסה את הרצפה - נופי-אידיליה בטעם המאה הי\"ח,  ועליהם\r\nכורמים עליזים,  יוגבים חרוצים,  רועות נחמדות עטורות סרטים\r\nוקישורים,  חובקות טלאים צחים בחיקן על חופי מעיינות זכים\r\nאו מתנשקות עם רועים נעלסים... אור שקיעה צהבהב היה\r\nשפוך על-פי רוב על התמונות הללו ומתמזג יפה עם החיפוי\r\nהצהוב שעל הרהיטים המשוחים בלכה לבנה ועם וילאות-המשי\r\nהצהובים שעל שני החלונות.\r\nהרהיטים היו לא רבים ביחס לגודל החדר.  השולחן העגול\r\nבעל הרגלים הדקות והישרות,  המעוטרות עיטורי-זהב עדינים,\r\nעמד לא לפני הספה אלא ליד הקיר שמנגד, מול ההַרמוֹניוּם\r\nהקטן, שעל מכסהו היה מונח נרתיק של חליל. לבד מן הכור-\r\nסאות הנוקשות העומדות לאורך הקירות ברווחים שוים,  לא היו\r\nעוד בחדר אלא שולחן-תפירה קטן שניצב ליד החלון,  ומול הספה\r\n- מכתבה מפוארת,  דקה ושברירית,  עמוסה חפצי-נוי.\r\nמבעד לדלת-הזכוכית שממול לחלונות נשקפה אכסדרת עמו-\r\nדים אפלולית,  ומשמאל לכניסה נפתחו דלתות גבוהות לבנות אל\r\nאולם-האכילה; ואילו אצל הקיר האחר, בגומחה עגולה למחצה,\r\nמאחורי דלתית של ברזל-יציקה מבהיק, מעשה שבכה מגולפת\r\nביד אמן,  רחשה אש התנור.\r\nשכּן הקדימה הצינה לבוא השנה,  כבר עכשיו,  באמצע אוק-\r\nטובר,  הצהיבו עלי התרזות הנמוכות המקיפות את \"כנסיַת\r\nמָרִיה\"  שמעבר לרחוב,  הרוח שרקה סביב כרכובי-האבן\r\nהגותיים הכבירים וסביב פינות הכנסיה,  וגשם קר,  דקיק,  ירד.\r\nלמען מאדאם בּוּדֶנבּרוֹק הזקנה כבר קבעו במקומם את החלונות\r\nהכפולים.\r\nהיה יום חמישי,  היום שהמשפחה נהגה להתכנס בו אחת\r\nלשבועים; אך היום,  מלבד בני המשפחה היושבים בעיר הוזמנו\r\nגם כמה ידידים טובים לסעודת-צהרים צנועה,  ועתה,  קרוב\r\nלשעה ארבע אחרי-הצהרים,  ישבו באור דמדומי הערב היורדים\r\nוחיכו לאורחים.\r\nאנטוניה הקטנה לא הניחה לסבה שיפריעֶנָה בגלישתה\r\nהנעימה במזחלת,  ואך שירבבה בתרעומת את שפתה העליונה,\r\nהבולטת מעט בלאו-הכי,  עד שהיתה מזדקרת מעל שפתה התח-\r\nתונה אף יותר מכרגיל.  עתה הגיעה לרגלי הר-יֶרוּזָלֶם; אך כיוָן\r\nשנבצר ממנה לעצור פתאום את הגלישה במסלול החלקלק,\r\nהוסיפה וטסה הלאה אל מעבר למחוז חפצה...\r\n\"אמן,\" אמרה.  \"אני יודעת משהו,  סבא!\"\r\n\"\r\nTiens\r\n! (ראו-ראו, בצרפתית) היא יודעת משהו!\" קרא האדון\r\nהזקן והעמיד פנים שהסקרנות מציקה לו בכל אבר מאברי\r\nגופו.  \"האם שמעת, אמא? היא יודעת משהו! מי יוּכל לומר לי...\"\r\n\"אם המַכָּה חמה,\" אמרה טוני וניענעה בראשה עם כל מלה\r\nומלה,  \"הרי הכה הברק.  אבל אם המכה קרה -הכה הרעם!\"\r\nוהיא שילבה את זרועותיה והביטה אל הפנים השוחקות\r\nשמסביב כמי שבטוח בנצחונו.  אלא שמר בּוּדֶנבּרוֹק נתכעס\r\nלשמע דברי החכמה האלה וביקש במפגיע לדעת מי שינן לילדה\r\nאת השטות הזאת.  כשהתברר שהיתה זו אידה יוּנגמן, המאמזל\r\n(קיצור של \"מדמאוזל\", עלמה בצרפתית) ממארִיֶנוֶרדֶר,\r\nשנשכרה זה מקרוב לטפל בקטנה,  נאלץ הקונסול לגונן\r\nעל אידה זו.\r\n\"אתה קפדן יותר מדי,  אבא,  ילד בגיל הזה,  מדוע לא יהיו לו\r\nמיני דימויים מופלאים משלו על תופעות שכאלה?..\"\r\n\"\r\nExcusez, mom cher!.. Mais c'est une folie!\r\n(סלח לי, יקירי!..\r\nהלא זהו טירוף!, בצרפתית)\" הלא אתה יודע שלמורת-רוחי הוא,\r\nשיפטמו את הפעוטות בהבלים נבערים שכאלה! מה, הרעם\r\nמכה? מוטב אפוא שיכה תיכף ומיד! לכו לכם עם הפרוּסית\r\nהזאת שלכם...\"\r\nהאמת הוא שהזקן לא יכול לומר אף מלה אחת בשבחה של אי-\r\nרה וונגמן.  הוא לא היה צר-מוחין, ומשהו מן העולם הגדול אף\r\nראה במו עיניו.  בשנת 1813 נסע במרכבה כסַפק צבאי לדרום-\r\nגרמניה, לקנות תבואה בעבור פרוּסיה; גם באמסטרדם ובפריס\r\nעשה,  וכיוָן שהיה אדם נאור,  עדים שמים וארץ שלא נהג לדון\r\nברותחין כל מה ששכן מחוץ לשערי עיר-הולדתו\r\nיפת-הכרכובים.  ואולם שלא בעניני פרקמטיה,  בכל הנוגע\r\nלשיח-ושיג חברתי,  נטה להחמיר יותר מבנו,  הקונסול,  ונהג\r\nלהקפיד בתחימת תחומים ולהזעיף פניו לזרים.  וכך,  כאשר חזרו\r\nילדיו יום אחד ממסעם למערב-פרוסיה והביאו עמם את הנערה\r\nהצעירה הזאת - עתה-זה מלאו לה עשרים שנה - ואספוה אל\r\nביתם,  את היתומה,  בתו של פונדקי ממארִיֶנוֶרדֶר שהלך לעולמו\r\nסמוך לבואם של הבּוּדֶנבּרוֹקים לשם - אותו יום אנוס היה הקונ-\r\nסול לעמוד לפני אביו כילד נזוף בשל התעלול החסוד הזה,\r\nוהאדון הזקן כמעט לא דיבר בכעסו אלא צרפתית ועגה צפו-\r\nנית... ואולם התברר שאידה יונגמן ידיה רב לה במלאכות הבית\r\nואף יודעת היא להתהלך עם הילדים,  ולבסוף נוכחו שבנאמנותה\r\nובמושגיה הפרוסיים בדבר הבדלי המעמדות הריהי מתאימה\r\nמאין כמותה לתפקיד שיוחד לה בבית הזה.  בעלת עקרונות\r\nאריסטוקרטיים היתה,  ועל-פיהם דיקדקה כחוט-השערה בהבד-\r\nלים שבין החוגים העליונים והחוגים מן המעלה השניה,  בין\r\nהמעמד הבינוני והמעמד הבינוני-הנמוך; היא התגאתה מאוד\r\nבהיותה משרתת נאמנה בבית הנמנה עם החוגים העליונים,\r\nוהיתה מתרעמת על טוני שעה שראתה אותה מתרועעת,  דרך\r\nמשל,  עם חברה לספסל-הלימודים שעל-פי מושגיה של מאמזל\r\nיונגמן לא נמנתה אלא עם המעמד הבינוני...\r\nוהנה הופיעה הפרוסית עצמה באכסדרת העמודים ונכנסה\r\nבדלת-הזכוכית: נערה גבוהת-קומה למדי וגרמית בשמלה שחו-\r\nרה,  שערה חלק ופניה אומרות יושר-לב.  בידה הוליכה את\r\nקלוֹתילדָה הקטנה,  ילדה כחושה במידה לא-מצויה,  לבושה\r\nשמלת-כותנה פרחונית,  שערה נטול ברק ועינו כעין האפר\r\nופניה פני בתולה זקנה שוקטות וכנועות.  מוצאה היה מענף צדדי\r\nוחסר-נכסים של המשפחה - אביה,  שישב ברושטוק ושימש\r\nכמפקח-אחוזה,  היה אחיינו של בּוּדֶנבּרוֹק הזקן\r\n–\r\nוכיוָן שהיתה\r\nבת גילה שלאנטוניה ובריה צייתנית, גוּדלה וחוּנכה כאן בבית.\r\n\"הכול ערוך ומוכן,\" אמרה מאמזל יונגמן וגירגרה בגרונה\r\nאת ה\"ר\",  שכן לפנים לא יכלה להגותו כלל.  \"קלוֹתילדכֶן עזרה\r\nבמטבח בחריצות גדולה מאוד,  טרינה כמעט לא נשאר לה מה\r\nלעשות...\"\r\nמסיה בּוּדֶנבּרוֹק גיחך בלעג לתוך תחרימי הצואר שלו לשמע\r\nמבטאה הזר של אידה.  ואילו הקונסול ליטף את לחיה של אחיי-\r\nניתו הקטנה ואמר:\r\n\"יפה מאוד,  תילדה.  התפלל ועמול,  כך כתוב.  טוני שלנו ראוי\r\nלה שתלמד ממך.  נוטה היא יותר מדי אחר הבטלה והשובבות...\"\r\nטוני השפילה את ראשה והציצה מלמטה אל סבה,  שכן שיערה\r\nבנפשה כי גם הפעם ילמד עליה זכות,  כדרכו.\r\n\"לא,  לא,\" אמר הלה,  \"זקפי ראשך, טוני,\r\ncourage\r\n! (אומץ!\r\nבצרפתית) - אין דין אחד לכול. איש-איש ודרכו. תילדה אמנם\r\nבת-חיל, אבל גם בנו אין לזלזל. האם אין הגיון בדברַי,  בטסי?\"\r\nהוא פנה אל כלתו,  שנהגה להסכים עמו בכול,  שעה שמאדאם\r\nאַנטוּאָנֶט,  מתוך פיקחות ולאו-דווקא מתוך הכרה-שבלב,  היתה\r\nמצדדת על-פי רוב בדעת הקונסול.  כך הושיטו שני הדורות את\r\nידיהם זה אל זה במצולב.\r\n\"נאה דרשת,  אבא,\" אמרה הקונסולית.  \"טוני תשתדל\r\nלהיעשות אשה נבונה וחרוצה... האם כבר חזרו הנערים מבית-\r\nהספר?\" שאלה את אידה.\r\nאבל טוני,  שממקום מושבה על ברכי הסב הציצה דרך החלון,\r\nקראה כמעט באותו הרגע עצמו:\r\n\"תום וכריסטיאן הולכים במעלה רחוב יוהאניס... ומר\r\nהוֹפשטֶדֶה... והדוד הדוקטור...\"\r\nפעמוני כנסיַת מריה פצחו במקהלה - פאנג! פינג,  פינג-פונג!\r\n- ללא סדר ומקצב,  עד שלא היה אפשר לדעת מהו הניגון,\r\nבעצם,  ואף-על-פי-כן היה הצליל חגיגי ומרומם,  ובעוד הפעמון\r\nהקטן והפעמון הגדול סחים זה לזה ברוב חשיבות וחדוָה כי הגי-\r\nעה השעה ארבע,  נצטלצל למטה גם פעמון הדלת והרעיש את\r\nחלל המבוא הגדול; ואמנם היו אלה תום וכריסטיאן אשר באו\r\nיחד עם האורחים הראשונים, הלא הם ז'אן ז'אק הופשטדה,\r\nהמשורר, והדוקטור גראבוב, רופא הבית.\r\nפרק שני\r\nמר ז'אן ז'אק הופשטדה, משורר העיר, שכמה טורי\r\nשיר מחורזים היו מוכנים עמו מן-הסתם גם היום,  לא היה צעיר\r\nהרבה מיוהאן בּוּדֶנבּרוֹק הזקן,  ולמעֵט הצבע הירוק של מקטָרנוֹ,\r\nהיה לבוש גם הוא על-פי אותה אָפנה עצמה.  אך רזה היה מרֵעו\r\nהותיק וקל-תנועה ממנו,  בעל עינים קטנות,  זריזות וירקרקות\r\nוחוטם ארוך וחד.\r\n\"רוב תודות,\" אמר אחרי שלחץ את ידי האדונים וחלק לגב-\r\nרות - וביחוד לקונסולית,  שרחש לה הערצה עמוקה - כמה מן\r\nהמובחרות שבמחמאות השמורות עמו,  מחמאות שהדור הצעיר\r\nשוב אינו יודע לחלוק שכמותן,  ואשר נתלוותה אליהן בת-צחוק\r\nשקטה של אדיבות ונועם.  \"רוב תודות על הזמנתכם הנלבבה,\r\nגבירות ואדונים נכבדים.  את שני האנשים הצעירים הללו,\"\r\nהוסיף בהצביעו על תום וכריסטיאן,  שעמדו לידו בשכמיות כחו-\r\nלות עם חגורות-עור,  \"פגשנו,  הדוקטור ואני,  ברחוב קֶניג,\r\nבחזרם מבית-הספר.  בחורים כארזים,  גברתי הקונסולית! תו-\r\nמאס הוא ברנש רציני והגון - מן הראוי שייעשה סוחר,  בכך אין\r\nכל ספק.  ואילו כריסטיאן נראה לי קצת שד-משחת,  מה? קצת\r\nincroyable\r\n(גנדרן, בצרפתית)... אלא שאיני מעלים את\r\nה-\r\nengouement\r\n(התפעלות, בצרפתית) שלי. הוא יבחר\r\nבלימודים,  כך נדמה לי; בעל שאר-רוח הוא, חריף-שכל,\r\nמבריק...\"\r\nמר בּוּדֶנבּרוֹק נטל קמצוץ טבק מתוך תיבת-הזהב שלו.\r\n\"הריהו קוף ממש! האם לא ראוי לו שייעָשה משורר,\r\nהופשטדה?\"\r\nמאמזל יונגמן סגרה את הוילאות על החלונות,  ומיד היה\r\nהחדר שרוי באור הנרות,  אור מרעיד מעט,  אך כבוש ונעים,\r\nאשר נפל מנברשת-הבדולח ומן הפמוטות העומדים על המכתבה.\r\n\"ובכן,  כריסטיאן,\" אמרה הקונסולית,  ששערה התנוצץ\r\nבברק זהוב,  \"מה למדת היום אחרי-הצהרים?\" התברר שהיו לו\r\nלכריסטיאן שיעורים בכתיבה ובחשבון ובזמרה.\r\nהוא היה זאטוט בן שבע,  שכבר עכשיו דמה לאביו דמיון\r\nכמעט מגוחך: היו לו אותן העינים הקטנות,  העגולות,  השקועות\r\nבחוריהן,  כבר ניכר בו החוטם הכפוף,  המזדקר קדימה,  ומתחת\r\nלעצמות-הלחיים כבר רמזו קוים אחדים,  שצורת הפנים לא לעו-\r\nלם תשתמר בה העגלגלות הילדותית שיש בה היום.\r\n\"צחקנו נורא,\" התחיל מפטפט ועיניו התרוצצו בחדר מאיש\r\nלרעהו.  \"תשמעו מה אמר מר שטֶנגֶל לזיגמונד קֶסטֶרמן.\" הוא\r\nכפף את גוו,  ניענע בראשו ודיבר בהטעמה אל תוך חלל האויר:\r\n\"כלפי חוץ,  ילדי הטוב,  כלפי חוץ אתה צח ומצוחצח,  כן,  אבל\r\nבפנים,  ילדי הטוב,  בפנים אתה שחור משחור...\" את הדברים\r\nהאלה אמר בהשמטת ה\"ר\" והמלה \"שחור\" נשמעה בפיו\r\nכ\"סחוּ-וּוּ\" - ומורת-הרוח על כל ה\"צחות\" וה\"צחצוח\" ש\"כלפי\r\nחוץ\" הצטיירה על פניו מתוך חוש קומי מובהק וחריף כל-כך,\r\nשהכול פרצו בצחוק.\r\n\"\r\nקוף ממש!\" חזר בּוּדֶנבּרוֹק הזקן וציחקק; ואילו מר\r\nהופשטדה לא ידע את נפשו מרוב התפעלות.\r\n\"\r\ncharmant\r\n(מקסים, בצרפתית)!\" קרא,  \"הפלא ופלא! צריך\r\nלהכיר את מַרצֶלוּס שטֶנגֶל! בדיוק כך! לא,  הרי זה לעילא\r\nולעילא ממש!\"\r\nתומאס,  שלא ניחן בכשרון שכזה,  עמד ליד אחיו הצעיר וצחק\r\nבלא קנאה,  מקרב לב.  שיניו לא היו יפות ביותר,  קטנות היו\r\nוצהבהבות.  אך אפו היה דק ומחוטב להפליא,  ובעיניו ובצורת\r\nפניו דמה מאוד לסבו.\r\nהנוכחים ישבו מי על כורסה ומי על הספה,  פיטפטו עם היל-\r\nדים,  דיברו על הצינה שהקדימה,  על הבית;  מר הופשטדה\r\nהתפעל למראה קסת מפוארת של חרסינת-סֶוְר,  שעמדה על\r\nהמכתבה,  עשויה בדמות כלב-ציד מנומר כתמים שחורים,  ואילו\r\nהדוקטור גראבּוֹב,  איש בשנותיו של הקונסול,  שפניו המואר-\r\nכות,  הרכות וטובות הסבר חייכו בין פאות זקנו הדלילות,  היה\r\nמתבונן בעוגות,  בכיכרות הלחם ובמלחיות בעלות הצורות\r\nהשונות והמשונות שהוצגו לראוָה על השולחן.  אלה היו \"הלחם\r\nוהמלח\" ששארי-בשר וידידים שלחו למשפחה לכבוד חנוכת\r\nהבית.  והואיל ומן הראוי היה שיירָאֶה בעליל כי הדורונות הללו\r\nלא מבתים פחותי-מעלה באו,  היה הלחם עשוי כמין מאפה מתוק,\r\nמתוּבל וכבד,  והמלח סגור סביב-סביב בזהב מוצק.\r\n\"תהיה לי עבודה,  מן-הסתם,\" אמר הרופא ברמזו על מיני\r\nהמתיקה ואיים על הילדים באצבעו.  אחר-כך הרים במנוד ראש\r\nכלי מוצק וכבד שנועד לתת בו מלח,  פלפל וחרדל.\r\n\"מתנת לֶבּרֶכט קרֶגֶר,\" אמר מסיֶה בּוּדֶנבּרוֹק וגיחך.  \"רחב-יד\r\nכדרכו,  קרובי החביב.  אני לא נתתי לו שי שכזה כאשר בנה את\r\nביתו מחוץ לשער העיר.  אבל הוא - תמיד היה כזה... אציל-\r\nנפש! נדיב-לב! אביר\r\na la mode\r\n(אָפנתי, בצרפתית)...\"\r\nקולו הצורם של פעמון הדלת הזדמזם כמה פעמים בכל הבית,\r\nבא הכומר ווּנדֶרליך,  אדון זקן וגוץ במקטורן ארוך שחור,\r\nבשיער מפודר,  פניו עליזות ומפיקות נחת-רוח ועיניו האפורות\r\nמתנוצצות בערנות. זה שנים רבות היה אלמן וחשב עצמו לרוָק\r\nבנוסח הישן,  כמוהו כמתווך הכיפח,  מר גרֶטיֶנס,  שבא עמו והיה\r\nמחזיק תמיד את ידו האחת ואצבעותיה מעוגלות כמין משקפת\r\nלפני עינו,  כבוחן איזו תמונה: הוא הוחזק בעיני כול כבקי\r\nבאמנות.\r\nבאו גם הסנאטור דוקטור לאנגהאלס ורעייתו - ידידי משפחה\r\nותיקים - וזכור לטוב גם סוחר היינות קֶפֶּן,  בעל הפנים הגדולות,\r\nהאדומות-הכהות,  הנחות לו בין שרווליו התפוחים והמרופדים,\r\nורעייתו,  שבשרה מסורבל לא פחות מבשרו...\r\nהשעה כבר היתה ארבע וחצי כשבאו סוף-סוף משפחת קרֶגֶר,\r\nהזקנים עם ילדיהם,  הקונסול קרגר ורעייתו ובניהם יאקוב\r\nויוּרגֶן,  בני גילם של תום וכריסטיאן; וכמעט באותה שעה עצמה\r\nבאו גם הורי הקונסולית קרגר,  סוחר העצים הסיטונאי אֶוֶרדיק\r\nואשתו - זוג ישישים אוהבים,  שנהגו לקרוא זה לזה גם בפרה-\r\nסיה בשמות-חיבה נלבבים מאין כמותם.\r\n\"המהדרים בנימוסין מאחרים לבוא,\" אמר הקונסול בודנב-\r\nרוק ונשק לידה של חמותו.\r\n\"ואיחורם הוא איחור!\" ויוהאן בּוּדֶנבּרוֹק הניף את זרועו\r\nבתנועה רחבה מעל כל בני קרגר ולחץ את ידו של הזקן...\r\nלֶבּרֶכט קרגר,  האביר\r\na la mode\r\n,  רם-קומה ובעל הדרת-\r\nפנים,  עדיין נהג לפדר מעט את שערו,  אך היה לבוש על-פי\r\nהאָפנה.  על חזיית-הקטיפה שלו התנוצצו שתי שורות של כפתו-\r\nרים עשויים אבני-חן.  יוּסטוּס בנו,  בזקן-לחיים קצר ובשפם\r\nשקצותיו מסתלסלים כלפי מעלה,  דמה מאוד לאביו בדמותו ובכל\r\nמנהגו,  לרבות תנועות הידים העגולות,  ההדורות.\r\nהאורחים לא התישבו,  אלא עמדו וציפו לעיקר,  ואגב כך היו\r\nמשיחים זה עם זה שיחה סתמית על דא ועל הא. והנה כבר הושיט\r\nיוהאן בּוּדֶנבּרוֹק הזקן את זרועו למדאדם קֶפֶּן ואמר בקול רם\r\nוברור:\r\n\"ובכן,  אם רוצים אנו לאכול,\r\nmesdames et messieurs\r\n(גבירותי\r\nורבותי, בצרפתית)...\"\r\nמאמזל יונגמן והמשרתת פתחו את הדלתות הלבנות של או-\r\nלם-האכילה,  והחבורה התנהלה שמה מתון-מתון,  מתוך בטחה\r\nוישוב הדעת; הבאים לסעוד אצל הבּוּדֶנבּרוֹקים לעולם מובטחים\r\nהיו שיזכו בנתח דשן.\r\nפרק שלישי\r\nכשקמו הכול ללכת אל אולם-האכילה שלח הקונסול\r\nאת ידו אל כיס חזייתו השמאלי,  שנתרשרש בו איזה נייר;\r\nהחיוך הטרקליני סר מפניו פתאום ונתחלף בארשת דאגה ומצו-\r\nקה,  ועל רקותיו זעו שרירים אחדים,  כאילו חרק בשיניו,  רק\r\nלשם מראית-עין פסע כמה פסיעות לעבר אולם-האכילה,  אך מיד\r\nנעצר ותר בעיניו אחרי אמו,  שהיתה בין אחרוני ההולכים וכבר\r\nעמדה לעבור את סף האולם לצדו של הכומר וונדרליך.\r\n\"סלח-נא, כומר יקר... רק שתי מלים,  אמא!\" ובעוד הכומר\r\nמהנהן לעומתו בעליצות,  הטה הקונסול בּוּדֶנבּרוֹק את הגברת\r\nהזקנה מדרכה,  הוליכה בחזרה אל חדר-הנופים וניגש עמה אל\r\nהחלון.\r\n\"אומר מיד,  כדי שלא להאריך בדברים; בא מכתב מגוֹטהוֹלד,\"\r\nאמר בחָפזה ובלחש,  הביט אל עיניה הכהות,  השואלות והוציא\r\nמכיסו את הנייר המקופל,  החתום בשעוָה. \"זהו כתב-ידו... זו\r\nהפעם השלישית הוא כותב,  ורק על מכתבו הראשון ענה לו\r\nאבא... מה לעשות? המכתב בא כבר בשתים,  ומזמן הייתי צריך\r\nלמָסרו לאבא,  אבל איך יכולתי להעכיר את רוחו היום? מה דע-\r\nתך? עוד יש לנו שהות לקרוא לו החוצה...\"\r\n\"לא,  הצדק עמך,  ז'אן,  מוטב לחכות!\" אמרה מאדאם בודנב-\r\nרוק ובתנועה מהירה,  כדרכה,  לפתה את זרועו של בנה,  \"מה\r\nיכול להיות כתוב שם!\" הוסיפה בדאגה.  \"הוא אינו מוַתּר,\r\nהבחור.  מוסיף להתעקש על סכום הפיצויים בעד חלקו בבית...\r\nלא,  לא,  ז'אן,  עוד לא עכשיו... הערב,  אולי,  לפני שנשכב\r\nלישון...\"\r\n\"מה לעשות?\" חזר ושאל הקונסול והניד בראשו המושפל.\r\n\"אני עצמי רציתי לא פעם לבקש מאבא שיוַתּר... כדי שלא\r\nיידָמֶה כאילו אני,  האח החורג,  גונב את לב ההורים וחורש מזי-\r\nמות נגד גוטהולד... גם בעיני אבא איני רוצה שייראה הדבר כך.\r\nאבל אם לדבר בגילוי-לב... סוף-סוף הריני שותף בעסק.  ולפי\r\nשעה משלמים בֶּטסי ואני דמי שכירות רגילים בעד הקומה\r\nהשניה... אשר לאחותי שבפרנקפורט,  הרי הענין מסודר.  בעלה\r\nמקבל כבר עכשיו,  בחיי אבא,  דמי-הסתלקות,  רבע ממחיר\r\nהבית... זוהי עסקה ששכרה בצדה,  שאבא הסדירה בתבונה\r\nובזריזות,  ומבחינת הפירמה אפשר רק לשמוח עליה.  ואם אבא\r\nפונה עורף לגוטהולד,  הרי זה...\"\r\n\"לא,  ז'אן,  הבלים.  יחסך לענין הלא ברור דיו.  אלא שגוטהולד\r\nסבור שאני,  אמו החורגת,  דואגת רק לילדי שלי ושוקדת להר-\r\nחיק את אביו מעליו.  זה המעציב שבדבר...\"\r\n\"אבל אשמתו היא!\" קרא הקונסול וכמעט הרים את קולו,  אך\r\nמיד חזר והנמיכו והעיף מבט לעבר אולם-האכילה.  \"אשמתו\r\nהיא,  שהיחסים עגומים כל-כך! הגיעי בעצמך! מדוע לא נהג\r\nבתבונה! מדוע צריך היה לשאת לו את דֶמוּאַזֶל שטוּוִינג זו ואֶת...\r\nהחנות...\" את המלה הזאת ביטא בצחוק נרגז ונבוך.  \"הסלידה\r\nשסולד אבא מן החנות הריהי חולשה,  כמובן; אך גוטהולד חייב\r\nהיה לנהוג דרך-ארץ כלפי זחיחות-הלב הפעוטה הזאת...\"\r\n\"אה,  ז'אן,  טוב מכול היה אילו ניאות אבא לוַתּר!\"\r\n\"אך כלום אוכל לעוץ לו לעשות כן?\" לחש הקונסול והגיע את\r\nידו אל מצחו בתנועה נרגשת.  \"מצד הענין האישי צריך הייתי\r\nלומר; אבא,  שַלֵם.  אבל אני גם שותף בעסק עלי להעמיד לנגד\r\nעיני את טובת הפירמה; ואם אבא אינו סבור שיש לו התחייבות\r\nכלפי בן סורר ומורה ואינו רוצה להפריש לו מן הקרן את הסכום\r\nהזה... מדובר ביותר מאחד-עשר אלף טאלרים.  הרי זה הון\r\nעתק... לא,  לא,  איני יכול לעוץ לו לעשות זאת... אבל גם לעוץ\r\nלו שלא לעשות זאת איני יכול... איני רוצה לדעת על כך ולא\r\nכלום.  רק השיחה עם אבא אינה נוחה לי...\"\r\n\"הערב,  ז'אן,  הלילה.  ועכשיו בוא,  מחכים לנו...\"\r\nהקונסול טמן את הנייר בכיס-החזה,  הושיט את זרועו לאמו\r\nויחדיו נכנסו לאולם-האכילה המואר באור יקרות,  שם התישבו\r\nזה עתה הסועדים,  איש-איש במקומו המיועד לו,  ליד השולחן\r\nהארוך.\r\nמתוך הטפיטים התכולים כעין הרקיע,  בינות לעמודים הדקים,\r\nהציצו דמויות אלילים לבנות,  שנדמו כמעט כתבליטים.  הוילאות\r\nהאדומים הכבדים שעל החלונות היו סגורים,  ובכל פינה מפינות\r\nהחדר דלקו שמונה נרות במנורה גבוהה מוזהבת,  מלבד הנרות\r\nהדולקים בפמוטות-הכסף שעל השולחן.  מעל השידה הכבדה,\r\nמול חדר-הנופים,  היתה תלויה תמונה כבירת-מידות של מפרץ\r\nאיטלקי,  שגווניו הכחלחלים המעורפלים הוסיפו יופי ועומק\r\nלאין-שיעור באור הזה.  ספות גדולות זקופות מסעד,  מחופות\r\nאריג-דמשק אדום,  עמדו לאורך הכתלים.\r\nכשהתישבה מאדאם בּוּדֶנבּרוֹק במקומה,  בין קרגר הזקן,  היו-\r\nשב בראש השולחן מצד החלון,  ובין הכומר וונדרליך,  לא נשאר\r\nעוד בפניה אף צל של חשש ודאגה.\r\n\"\r\nBon appetit\r\n(בתיאבון, בצרפתית)!\", אמרה באותו ניד ראש\r\nקצר,  חפוז ולבבי שלה.  והשיטה מבט מהיר על-פני כל\r\nהשולחן עד קצהו, מקום שישבו הילדים...\r\nפרק רביעי\r\n\"ושוב, כל הכבוד, בּוּדֶנבּרוֹק!\" עלה קולו האדיר\r\nשל מר קֶפֶּן והחריש את שיחת כל שאר המסובים,  שעה\r\nשהמשרתת,  בזרועות אדומות חשופות,  בחצאית עבה מפוספסת\r\nובשביס קטן צחור על קדקדה,  היא ומאמזֶל יוּנגמן וחדרניתה של\r\nהקונסולית,  הגישו את מרק הירקות המהביל עם הלחם הקלוי,\r\nוהסועדים התחילו שואבים אט-אט את המרק בכפות.\r\n\"כל הכבוד! הרחבוּת הזאת,  האצילות... אני צריך לומר -\r\nבבית הזה אפשר לחיות,  אני צריך לומר...\" מר קֶפֶּן לא היה יו-\r\nצא ובא אצל בעלי-הבית הקודמים; עוד לא עברו ימים רבים מאז\r\nנתעשר,  מוצאו לא היה ממשפחה מיוחסת,  ולמרבה הצער עדיין\r\nלא נגמל מאי-אלו עילגויות-לשון,  כגון החזרה על \"אני צריך\r\nלומר.\" חוץ מזה היה אומר \"כל החבוֹד\" במקום \"כל הכבוד\".\r\n\"וגם לא שילמו בעדו כלום,\" העיר ביובש מר גרֶטיֶנס,  שמן-\r\nהסתם היה בקי בענין,  וסקר ברוב עיון את המפרץ האיטלקי\r\nמבעד לחלל אצבעותיו המעוגלות.\r\nסדר ישיבתם היה מעורב ככל האפשר,  היינו קטעו את שלש-\r\nלת קרובי-המשפחה,  והידידים היו פזורים ביניהם.  אך מן הנמנע\r\nהיה להקפיד על כך,  והזוג אֶוֶרדיק ישבו,  כדרכם,  כמעט זה\r\nבחיקו של זה,  מנענעים בראשם זה לזה בחיבה ורעות.  ואולם\r\nקרגר הזקן ישב לו כמלך במסִבּוֹ בין הסנאטורית לַאנגהַאלְס\r\nומאדאם אַנטוּאָנֶט,  וחלק בין שתי הגברות את תנועות ידיו ואת\r\nהלצותיו השמורות עמו.\r\n\"מתי נבנה הבית הזה?\" פנה מר הופשטדה מעבר לשולחן,\r\nבאלכסון,  אל בּוּדֶנבּרוֹק הזקן,  שהיה מגלגל שיחה עם מאדאם\r\nקֶפֶּן בנעימה עולצת ולגלגנית משהו.\r\n\"בשנת... חכה רגע... בערך ב- 1680,  אם איני טועה.  אגב,\r\nבני מיטיב יותר ממני לדעת תאריכים שכאלה...\"\r\n\"שמונים ושתים,\" אישר הקונסול ונרכן לפנים; יושב היה\r\nבריחוק מקום,  בלא גברת לצדו,  ליד הסנאטור לַאנגהַאלְס.\r\n\"ב- 1682 נשלמה הבנייה.  'ראטֶנקַמפ ושות\" התחילו משגשגים\r\nבימים ההם ועולים מעלה-מעלה... כמה מעציבה שקיעתה של\r\nהפירמה בעשרים השנים האחרונות...\"\r\nהשיחה נפסקה ולמשך מחצית הדקה נשתררה דממה.  הכול\r\nהביטו אל צלחותיהם והירהרו באותה משפחה - משפחה מפוא-\r\nרת כל-כך לפנים,  אשר בנתה את הבית הזה וישבה בו,  וסופה\r\nיצאה ממנו מרוששת ומדולדלת...\r\n\"כן,  מעציב מאוד,\" אמר המתווך גרֶטיֶנס.  \"ותנו דעתכם,  אי-\r\nזה טירוף הביא למפולת הזאת... אילולא עמד דיטריך ראטֶנקַמפ\r\nועשה את גֶלמאק זה שותף בעסקיו! אלוהים הוא היודע איך\r\nספקתי כפיִם כשהחל הלז לבחוש בעסקים.  ידוע לי ממקור נאמן,\r\nרבותי,  איך סיפסר האיש במצח-נחושה מאחרי גבו של ראטנק-\r\nמפ ופיזר שטרות-חוב על ימין ועל שמאל בשם הפירמה...\r\nבסוף הקיץ הקץ על כל זה... כאן החלו הבנקים לחשוד,  שם לא\r\nהיה כיסוי לשטרות... לא תוכלו לתאר לעצמכם.  וכי מי השגיח\r\nעל המחסן? שמא גלמאק? הם השתוללו שם כעכברושים ממש,\r\nשנה אחר שנה! אך לראטנקמפ לא היה אכפת כלל...\"\r\n\"כאילו תקפו השיתוּק,\" אמר הקונסול.  פניו לבשו ארשת\r\nאטומה וקודרת.  גווֹ היה רכון לפנים,  הוא ניענע את הכף בתוך\r\nהמרק ובעיניו הקטנות,  העגולות והשקועות בחוריהן היה מציץ\r\nמפעם לפעם הצצה חטופה אל ראש השולחן.  \"מתהלך היה כמי\r\nשמועקה כבדה רובצת עליו,  ודומני שאפשר להבין את המועקה\r\nהזאת.  מה הניע אותו לעשות שותפות עם גֶלמאק, שהביא עמו\r\nלעסק הון זעום שבזעומים,  ושמו הרע הלך לפניו? ודאי חש צורך\r\nלהטיל על מישהו קצת מן האחריות הנוראה,  שכן הרגיש\r\nשהעסק מידרדר מטה-מטה באין עוצר... הפירמה ירדה מנכסיה\r\nעוד קודם-לכן,  המשפחה עתיקת-היומין כבר היתה\r\npassee\r\n(עוברת ובטלה, בצרפתית) וילהלם גלמאק לא נתן מן-הסתם\r\nאלא את הדחיפה האחרונה למפולת...\"\r\n\"אתה סבור,  אפוא,  אדוני הקונסול הנכבד,\" אמר הכומר\r\nווּנדרליך,  מחייך בישוב-הדעת ומוזג יין אדום בכוסה של הגברת\r\nהיושבת לצדו ובכוסו שלו,  \"שגם לולא נעשה גלמאק שותף\r\nבעסקים ולולא מנהגיו הפרועים היו הענינים מתגלגלים כדרך\r\nשהתגלגלו?\"\r\n\"זאת לא אמרתי,\" אמר הקונסול תפוס-הרהורים ולא פנה\r\nבדבריו לאיש מן הנוכחים.  \"אבל אני מאמין שדיטריך ראטנקמפ\r\nנאלץ לקחת לו את גלמאק לשותף בעל-כרחו ובלית ברירה,  כדי\r\nשתתקיים גזירת הגורל... הוא עשה מה שעשה מחמת כורח\r\nשאין ממנו מנוס... אה,  אין לי ספק שמשהו מתעלולי שותפו היה\r\nידוע לו,  וגם המתרחש במחסניו לא נעלם מעיניו לגמרי.  אלא\r\nשהוא היה משותק לחלוטין...\"\r\n\"הו,\r\nassez\r\n(די, מספיק, בצרפתית), ז'אן,\" אמר בּוּדֶנבּרוֹק הזקן\r\nוהניח מידו את הכף. \"אין זו אלא אחת מן ה-\r\nidees\r\n(רעיונות,\r\nבצרפתית) שלך...\"\r\nהקונסול הרים את כוסו כלפי אביו וחייך בפיזור-הדעת,  אך\r\nלֶבּרֶכט קרגר פתח ואמר:\r\n\"לא,  הבה נפנה אל שמחות ההוֹוה!\"\r\nועודו מדבר,  הושיט ידו בתנועה זהירה ומעודנת ואחז בצוארו\r\nשל בקבוק יין לבן,  שצבי קטן של כסף מתנוסס על פקקו,  הטה\r\nאותו מעט אל צדו ובחן בעיון את התוית.  \"ק' פ' קֶפֶּן,\" קרא\r\nוניענע בראשו אל סוחר היינות.  \"אה,  כן,  מה אנו ומה חיינו\r\nבלעדיך!\"\r\nצלחות-מַייסֶן זהובות השולים הוחלפו,  ומאדאם אַנטוּאָנֶט\r\nהשגיחה בתוך כך בשבע עינים על תנועותיהן של הנערות;\r\nמאמזֶל יונגמן קראה בקול את הוראותיה לתוך פי השפופרת\r\nהמחברת את אולם-האכילה עם המטבח.  עתה הוגש הדג,  והכומר\r\nווּנדרליך שם לו נתח בצלחתו ואמר:\r\n\"ובכל-זאת,  שמחות ההווה אינן דבר המובן מאליו.  האנשים\r\nהצעירים היושבים כאן עכשיו ושמחים עמנו,  הזקנים,  ודאי אינם\r\nמתארים להם כי פני הדברים יכלו להיות שונים אי-פעם... רשאי\r\nאני לומר,  כי לא אחת לקחתי חלק במוצאות את בני בודנברוק\r\nשלנו... בכל פעם שאני רואה את אחד הכלים הללו\" - והוא פנה\r\nאל מאדאם אנטוּאנט ונטל מן השולחן אחת מכפות-הכסף הכב-\r\nדות - \"איני יכול שלא לשאול את עצמי,  האם אין אלו אותם\r\nכלים עצמם שבשנת 1806 היו בידיו של ידידנו הפילוסוף לֶנוּאַר,\r\nסמל בצבא הוד מלכותו הקיסר נפוליאון... ואני נזכר בפגישתנו\r\nברחוב אַלְף, מאדאם...\"\r\nמאדאם בודנברוק השפילה את עיניה בבת-צחוק נבוכה וכב-\r\nדת-זכרונות.  תום וטוני, שלא רצו לאכול מן הדג והקשיבו רב-\r\nקשב לשיחת המבוגרים, קראו כמעט פה אחד ממקומם שבקצה\r\nהשולחן: \"כן, כן, ספרי-נא, סבתא!\" אבל הכומר, אשר ידע כי\r\nלא נוח לה לספר בעצמה את המעשה ההוא, שהיה מביך מעט\r\nלגביה, חזר וסיפר במקומה את הסיפור הקטן הנושן, שהילדים\r\nשמעוהו בחפץ-לב גם בפעם המאה, ואולי עדיין לא היה ידוע לזה\r\nאו לזה מן האורחים...\r\n\"הקיצור,  תארו לכם: יום של נובמבר אחרי-הצהרים,  מזג-\r\nהאויר קר וגשום כל-כך,  שהשֵם ירחם,  ואני חוזר מעניני משרתי\r\nוהולך לי במעלה רחוב אַלְף ומהרהר בפגעי הזמן.  הנסיך בְּליכֶר\r\nהיה במרחקים,  הצרפתים נכנסו אל העיר,  אך ההתרגשות\r\nששררה בה לא ניכרה כמעט כלל.  הרחובות היו דוממים,  האנ-\r\nשים ישבו בבתיהם,  נשמרים לנפשם.  הקצָב פְּראל,  שעמד לפני\r\nדלתו,  ידיו בכיסיו,  ואמר בקולו הרועם: 'באמת,  זה בכל-זאת לא\r\nמוצא חן בעיני! באמת,  זה בכל-זאת -!' פשוט נורה בראשו -\r\nבָּץ... ואני חושב לי: אולי אציץ אל הבודנברוקים,  מלת נחמה\r\nעשויה לשובב את נפשם; האיש שוכב חולה במחלת השושנה,\r\nומאדאם ודאי טורחת באכסון החיילים.\r\n\"ואז,  בעצם אותו הרגע,  את מי אני רואה באה לקראתי? את\r\nמאדאם בודנברוק הכבודה שלנו.  אבל איזה מראה היה לה? היא\r\nרצה בגשם בלי מגבעת לראשה,  רק איזה סוּדר מונח-לא-מונח\r\nלה על כתפיה,  יותר משהיא הולכת היא מוֹעדת,  ותסרָקתה - תו-\r\nהו-ובוהו גמור... לא.  הרי זו אמת, מאדאם! השֵם תסרוקת שוב\r\nלא היה יאה לה כלל.\r\n\" 'איזו הפתעה נעימה!' אני אומר ומרשה לעצמי לאחוז בה\r\nבשרוולה-היא לא ראתה אותי כלל - שכן לבי ניבא לי רעות...\r\n\" 'לאן את נחפזת כל-כך,  יקירתי?' היא רואה אותי,  היא\r\nמסתכלת בי,  היא מתפרצת: 'אתה הוא זה... היֵה שלום! תם\r\nונשלם הכול! אני יורדת אל הטְרַאוֶה! (נהר בעיר לִיבֶּק)\r\n\" 'חלילה וחס!' אני אומר וחש שפני מלבינות.  'לא שם מקומך,\r\nיקירתי! אבל מה קרה?' ואני מחזיק בה בכוח רב,  ככל שמתירים\r\nלי כללי הנימוס.  'מה קרה?' היא קוראת ברעדה.  'הם חומסים את\r\nכלי-הכסף,  וונדרליך! הנה מה קרה! וז'אן שוכב חולה במחלת\r\nהשושנה ואין בכוחו לעזור לי! וגם אילו עמד על רגליו,  לא היה\r\nבכוחו לעזור לי! הם שודדים את הכפות שלי,  את כפות-הכסף\r\nשלי,  הנה מה קרה,  וונדרליך,  ואני יורדת אל הטְראוֶה!'\r\n\"ובכן,  אני אוחז בה בידידתנו ואומר מה שאומרים במקרים\r\nשכאלה\r\n–\r\n'\r\ncourage\r\n,' אני אומר, '\r\ncourage\r\n, יקירתי!' וכן 'הכול\r\nיבוא על מקומו בשלום!' וכן 'אנו נבוא בדברים עם האנשים\r\nהאלה,  התחזקי,  בשם האלוהים,  הבה נלך!' ואני מוליך אותה\r\nבמעלה הרחוב ומביא אותה אל ביתה.  בחדר-האכילה למעלה,\r\nאנו מוצאים את אנשי חיל-המצב כמו שהשאירה אותם שם מאד-\r\nאם - כעשרים איש עומדים ומפשפשים בשידה הגדולה,  שכלי-\r\nהכסף שמורים בה.\r\n\" 'עם מי מכם,  רבותי,' אני שואל בנימוס,  'אוכל לקחת\r\nדברים?' והם נותנים קולם בצחוק וקוראים 'עם כולנו כאחד,\r\nאבא!' אבל אז צועד אחד מהם קדימה ומציג את עצמו - איש\r\nשקומתו כאילן,  בעל שפם שחור משוח בדוֹנג וידים גדולות אדו-\r\nמות המציצות לו מבעד לגדילי חפתיו.  'לֶנוּאַר'' הוא אומר\r\nומצדיע בשמאלו,  כי בימינו הוא אוחז צרור של חמש או שש\r\nכפות-כסף,  'לנואר, סַמָל.  מה רצון אדוני?\r\n\" 'אדוני הקצין!' אני אומר, מכַוון אל ה-\r\npoint d'honneur\r\n(רגש\r\nהכבוד, בצרפתית) שלו. 'כלום יאה העיסוק בחפצים הללו\r\nלמעמדך הרם?.. הרי העיר לא נעלה את שעריה בפני הקיסר..'\r\n'מה אתה רוצה, אדוני?' הוא עונה. 'זה טבעה של מלחמה!\r\nהאנשים זקוקים לכלים שכאלה...''\r\n\" 'אבל תן דעתך,' אני נכנס לתוך דבריו,  שכן צץ רעיון במו-\r\nחי.  'הגברת הזאת,' אני אומר,  שהרי מה אין אומרים במצב\r\nשכזה,  'בעלת-הבית - אין היא גרמניה כלל,  כמעט בת-ארצך\r\nהיא,  צרפתיה...'\r\n\" 'הכיצד,  צרפתיה?' הוא חוזר אחרי.  ומה,  אתם חושבים,  מה\r\nמוסיף ואומר אותו סרדיוט ארך-רגלים? 'מהגרת אפוא?' הוא\r\nאומר.  'אם כן,  הריהי אויבת הפילוסופיה!'\r\n\"אני המוּם,  אבל כובש את צחוקי.  'עיני הרואות,' אני אומר,\r\n'\r\nשיש לך ראש על כתפיך.  ואני חוזר ואומר,  העיסוק בחפצים\r\nהללו אינו יאה למעמדך!' הוא שותק רגע ואז מאדימות פניו פת-\r\nאום,  הוא משליך את שש הכפות שלו אל תוך השידה וקורא: 'וכי\r\nמי אמר לך שהיה בדעתי לעשות משהו בכלים הללו ולא להת-\r\nבונן בהם בלבד?! כלים נאים מאוד! ואם יעז מישהו מאנשַי לקחת\r\nלו אחד מהם למזכרת,  הרי...''\r\n\"אמנם,  מזכרות נטלו להם הללו די והותר בין כך ובין כך,  ולא\r\nהיה טעם לדבר באזניהם על צדק אנושי או אלוהי... דומה שלא\r\nהיה להם אלוהים מבלעדי אותו האיש הקטן והנורא...\"\r\nפרק חמישי\r\n\"האם ראיתָ אותו,  אדוני הכומר?\"\r\nהצלחות הוחלפו שוב.  על השולחן הופיעה ירך חזיר ענקית,\r\nאדומה כעין הלבֵנה וטבולה בפירורי לחם,  מעושנת ומבושלת\r\nברוטב צלפים חום חמצמץ,  ועמה כמות גדולה כל-כך של ירקות,\r\nשקערה אחת די היה בה להשביע את כל הסועדים.  לֶבּרכט קרגר\r\nקיבל עליו את מלאכת החיתוך.  מרפקיו זקופים בחֵן,  אצבעותיו\r\nהארוכות מתוחות יפה-יפה על גב הסכין מזה ועל גב המזלג מזה,\r\nהיה פורס מתון-מתון את הנתחים העסיסיים. גם יצירת-המופת\r\nסוף עמוד 23",
    "Author": "תומאס מאן",
    "Language": "גרמנית",
    "Translator": "נילי מירסקי"
}