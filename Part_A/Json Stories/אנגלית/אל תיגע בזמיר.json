{
    "Article-name": "אל תיגע בזמיר",
    "Article-text": "\r\nחלק ראשון\r\nא\r\nסמוך ליום-הולדתו השלושה-עשר של אחי גֶ'ם נשבר\r\nמרפקו,  והשבר חמור היה.  כשהחלים,  וחרדתו כי לעולם לא יוכל לשחק\r\nבכדורגל פגה,  לא נטרדה דעתו בשל פגימתו אלא לעתים רחוקות.  זרוע\r\nשמאלו היתה קצרה מעט מימינו; בעמידתו או בהליכתו היה גב-ידו\r\nמזדקר בזוית ישרה כלפי גופו, והבוהן מקבילה היתה לירך.  כל עוד\r\nניתן לו לבעוט ולשַלח \"מסירות\",  לא הדאיגוֹ הדבר כלל.\r\nמשחלפה תקופת-שנים שדי בה לסקירת העבר, שוחחנו לפעמים על\r\nהמאורעות שגרמו אסון זה.  אני טענתי כי מבּנֵי יוּאֶל יצאה הרעה,  ואילו\r\nג'ם,  שהיה גדול ממני בארבע שנים,  אמר כי הענין התחיל זמן רב\r\nקודם-לכן. הוא טען כי ראשיתו באותו קיץ, כשבא אלינו דיל והציע\r\nלנו להוציא את\r\nבּוּ\r\nרֶדלי מכּלאו.\r\nאמרתי, שאם רצונו לראות את הענין מנקודת-ראות רחבה, הרי\r\nהתחיל הכל בעצם באֶנדריו גֶ'קסון.  לולא הבריח גנרל ג'קסון את\r\nהאינדיאנים במעלה הנהר, לא היה סַימון פינץ' חותר במעלה האלא-\r\nבאמה, ומה היה עלינו אילמלא חתר? כבר היינו מבוגרים מכדי ליישב\r\nחילוקי-דעות בקרב-אגרופים, ועל-כן פנינו אל אַטיקוּס.  אבינו פסק כי\r\nהצדק עם שנינו.\r\nכיון שנמנינו עם אנשי-הדרום ראו אחדים מבני-משפחתנו פחיתות-\r\nכבוד לעצמם בהעדר שמות אבותינו ברשימת הלוחמים בקרב האס-\r\nסינגס,  בצד זה או זה של המערכה.  לא נרשם לזכותנו אלא סַימון\r\nפינץ', רוקח צייד חיות-פרוָה מקוֹרנווֹל,  אשר רק קמצנותו עלתה על\r\nאדיקותו הרבה.  באנגליה הציקה לסַימון רדיפתם של המכנים עצמם\r\nמתודיסטים בידי אחיהם הליברליים יותר,  ומכיון שראה את עצמו\r\nמתודיסט,  חצה את האוקינוס האטלנטי לפילדלפיה, משם לגַ'מייקה,\r\nמשם למוֹבַּיל ובמעלה סנט סטיפנס.  סימון שמר בלבו את מצוַת ג'ון\r\nוֶסלי לא להרבות שיחה במיקח-וממכר וצבר הון בעסקי-רפואה, אלא\r\nשבמלאכתו זו הטריד אותו החשש שמא יתפתה לעשות דברים שאינם\r\nלכבוד הבורא, כגון קישוט עצמו בזהב ובלבוש יקר-ערך.  אך מששכח\r\nסימון את דעת רבו\r\nעל\r\nנכסי-אנוש, קנה שלושה עבדים ובעזרתם הקים\r\nלו בית ונחלה בחוף נהר אלאבאמה, כארבעים מילין למעלה מסנט\r\nסטיפנס. לסנט סטיפנס חזר פעם אחת בלבד כדי למצוא אשה, ועמה\r\nהעמיד צאצאים, רובם בנות.  שבע-ימים ועתיר-נכסים היה במותו.\r\nהגברים שבמשפחה נהגו להישאר באחוזתו של סַימון, פינצְ'ס לֶנדינג,\r\nולהתפרנס מגידול כותנה.  המשק נושא היה את עצמו: צנוע לעומת\r\nהאחוזות האדירות שהקיפוהו, סיפק לנדינג בכל-זאת את כל הדרוש\r\nלמחיה חוץ מקרח, קמח-חיטים ומלבושים, ואלה הובאו בספינות-הנהר\r\nממוֹביל.\r\nמהומות-הדמים בין הצפון לבין הדרום ודאי שהיו מביאות את סַימון\r\nלידי זעם אין-אונים, שכן נשדדו צאצאיו מכל וכל ולא נותרה בידיהם\r\nאלא האדמה בלבד.  ברם המסורת להתפרנס\r\nעל\r\nהאדמה לא הומרה אלא\r\nבמאה העשרים, כשיצא אבי,  אטיקוּס פינץ', ללמוד משפטים במונט-\r\nגומרי ואחיו הצעיר הלך לבוסטון ללמוד רפואה.  מבני פינץ' נשארה\r\nבלנדינג אחותם אלכסנדרה בלבד.  היא נישאה לאדם שתקן,  שבילה\r\nרוב זמנו בשכיבה בערסל ליד הנהר, כשהוא תוהה אם חכותיו מלאות.\r\nמשהוסמך אבי לעריכת-דין חזר למֵיקוֹם ופתח משרד.  מֵיקוֹם,  המרו-\r\nחקת עשרים מילין מזרחה לפינצ'ס לנדינג,  היתה עיר-המחוז של מחוז\r\nמֵיקוֹם.  במשרדו של אטיקוס בבית-הדין לא היו אלא קולב,  רְקָקִית,\r\nלוח-שחמט וספר-חוקים של אלאבאמה ללא רבב.  שני לָקוֹחותיו הרא-\r\nשונים היו שני האנשים האחרונים שנתלו בבית-הסוהר המחוזי של\r\nמֵיקוֹם.  אטיקוס שידלם להיאוֹת לנדיבותה של המדינה,  המתירה להם\r\nלטעון להריגה ועל-ידי כך להציל את נפשותיהם.  אלא שהללו היו בני-\r\nהאוֶרפוֹרד,  שֵם שבמחוז מֵיקוֹם נרדף הוא ל\"חמור\".  בני-האוֶרפורד\r\nשילחו לעולם-האמת את המעולה בנפחי מֵיקוֹם תוך כדי דין-ודברים\r\nשנתעורר בשל כליאה לא-חוקית כביכול של סוסה, נואלו לעשות את\r\nהמעשה לעיני שלושה עדים ועמדו על דעתם כי הטענה \"בן הכלבה\r\nהיה ראוי לכך\" די בה להגנת כל אדם. הם הוסיפו להכחיש אשמתם\r\nברצח,  ולכן לא יכול אטיקוס לעשות יותר למען לקוחותיו אלא להיות\r\nנוכח בהסתלקותם מן העולם,  וכפי הנראה במקרה זה נעוצה ראשית\r\nסלידתו העמוקה של אבי מכל זיקה למשפט הפלילי.\r\nבחמש השנים הראשונות לישיבתו במֵיקוֹם שקד אטיקוס בעיקר על\r\nהחסכון.  שנים אחדות לאחר-מכן השקיע את רוָחיו בהקנית השכלה\r\nלאחיו.  ג'ון הייל פינץ' היה צעיר מאבי בעשר שנים,  ובחר ללמוד\r\nרפואה בימים שגידול כותנה לא היה עסק כּדאִי; אך לאחר שסייע\r\nלדוד ג'ק לצאת לרשות עצמו,  הפיק אטיקוס הכנסה נאה מן הפרקלי-\r\nטות.  הוא אהב את מֵיקוֹם,  לפי שנולד במחוז וגדל בו.  הוא הכיר את\r\nהבריות ואף הם הכירוהו,  ומחמת שקדנותו של סימון פינץ' היה\r\nאטיקוס קשור,  בקשרי-דם או בקשרי-נישואין, כמעט בכל משפחה\r\nשבעיר.\r\nעיר עתיקת-יומין היא מֵיקוֹם,  וכשהכרתיה היתה עיר עתיקה יגעה.\r\nבימי-גשם הפכו הרחובות טיט אדום.  עשב עלה במדרכות ובית-הדין\r\nשקע בכיכר.  משום-מה היה אז חם יותר: כלב שחור היה מתענה ביום-\r\nקיץ; פרדות גרמיות הרתומות לדיופנים הצליפו בזבובים בצלם המח-\r\nניק של האלונים בכיכר.  בשעה תשע בבוקר כבר היו צוארוניהם\r\nהקשויים של הגברים מרופטים.  הגברות התרחצו לפני הצהרים, ולאחר\r\nתנומת שעה שלוש, ועם חשכה היו דומות לעוגיות-תה רכות מצופות\r\nזיעה ופודרה.\r\nהבריות היו נעים אז לאִטם.  מתון-מתון התהלכו בכיכר,  נכנסו\r\nמדשדשים לחנויות שמסביבה ויצאו מדשדשים, ונטלו להם שהות\r\nיתירה לכל ענין. היממה היתה בת עשרים וארבע שעות,  אך נראתה\r\nארוכה יותר.  איש לא נחפז,  לפי שלא היה לאן ללכת,  לא היה מה\r\nלקנות ובמה לקנות,  ולא היה מה לראות מחוץ לתחומו של מחוז מֵיקוֹם.\r\nאלא שמקצתם של הבריות הגו בימים ההם אמונה קלושה: זה לא כבר\r\nאמר מי שאמר, כי אין אנשי מֵיקוֹם צריכים לפחד אלא מפני הפחד\r\nבלבד.\r\nגרנו ברחוב-המגורים הראשי בעיר- אטיקוס, ג'ם, אני והטבחית\r\nשלנו קאלפּוּרניה.  ג'ם ואני נוחה היתה דעתנו מאבינו: הוא שיחק\r\nעמנו, קרא באזנינו ונהג עמנו באדיבות, תוך שמירת מרחק.\r\nלא כן קאלפּוּרניה.  כולה זויות ועצמות.  קצרת-ראות,  פוזלת,  כף-ידה\r\nרחבה כלוח של מיטה וקשה כּפלַיִם. לעולם היתה מגרשת אותי מהמטבח,\r\nשואלת מדוע איני יכולה להתנהג יפה כג'ם,  אף כי ידעה שהוא גדול\r\nממני,  וקוראת לי להיכנס הביתה בשעה שלא הייתי מוכנה לכך.  קרבו-\r\nתינו היו אֶפּיים וחד-צדדיים. קאלפּוּרניה ניצחה תמיד,  בעיקר משום\r\nשתמיד עמד אטיקוס לימינה. היא עבדה בביתנו, מזמן שנולד ג'ם,\r\nולעולם חשתי,  ככל שזכרוני מגיע,  בנוכחותה הרודנית.\r\nבת שתים הייתי במוֹת אמנוּ, ועל-כן לא הרגשתי בחסרונה.  היא\r\nהיתה מבית גרֶהֶם שבמונטגומרי.  אטיקוס הכּירה כשנבחר לראשונה\r\nלבית-המחוקקים של המדינה.  הוא היה אז בגיל-העמידה,  והיא צעירה\r\nממנו בחמש-עשרה שנה.  ג'ם היה פרי שנת-נישואיהם הראשונה.\r\nכעבור ארבע שנים נולדתי אני,  ולאחר שנתים מתה אמנו בהתקפת-לב\r\nפתאומית.  אמרו,  שליקוי תורשתי הוא במשפחתם.  לא הרגשתי בחסרו-\r\nנה,  אך סבורתני כי ג'ם הרגיש בו.  זכרונה נשמר ברור בלבו,  ופעמים,\r\nבאמצע המשחק,  היה פולט אנחה ממושכת,  מצטדד ומשחק לבדו\r\nמאחורי המוסך.  כשהיתה עליו רוח זו נזהרתי מלהטרידו.\r\nכשהייתי כבת שש וג'ם כבן עשר היו גבולות תקופת-הקיץ שלנו\r\n(במרחק-קריאה מקאלפּוּרניה) ביתה של מרת הנרי לאפאיֶט דיבּוֹס,\r\nשני בתים צפונה מביתנו, וביתם של רדלי, שלושה בתים דרומה\r\nמביתנו.  מעולם לא נתפתינו לחרוג מהם.  בבית רדלי שכן יצוּר נעלם,\r\nאשר די היה בתיאורו לאלצנו להתנהג יפה ימים רבים; מרת דיבּוֹס\r\nהיתה עצם התגלמות הגיהינום.\r\nבקיץ ההוא בא אלינו דיל.\r\nבוקר אחד עם השכמה, כשהתחלנו במשחקי יומנו בחצר, שמענו,  אני\r\nוג'ם,  רחש כלשהו בסמוך לנו,  בחלקת-הכרוב של העלמה רייצ'ל\r\nהאורפורד. קרבנו אל גדר-התיל כדי לבדוק אם גור הוא - כלבת הטֶריֶר\r\nשל מיס רייצ'ל מעוּבּרת היתה - ובמקומו מצאנו מישהו יושב ומסתכל\r\nבנו.  בישיבתו לא היה גבוה מהכרוב.  הסתכלנו\r\nבּוּ\r\nעד שפתח פיו:\r\n\"יַא.\"\r\n\"בעצמך יא,\" אמר ג'ם בנועם.\r\n\"שמי צ'ארלז בּייקר האריס,\" אמר.  \"אני יודע לקרוא.\"\r\n\"אז מה?\" אמרתי.\r\n\"אני פשוט חשבתי שתשמחו לדעת שאני יודע לקרוא.  כשיש לכם\r\nמשהו שצריך לקרוא, אני יכול...\"\r\n\"בן כמה אתה,\" שאל ג'ם,  \"ארבע וחצי?\"\r\n\"עוד מעט שבע.\"\r\n\"אם כך, מה הפלא,\" אמר ג'ם וזקר את בהנו לעברי. \"סקאוּט זו\r\nשֶשָם קוראת מאז שנולדה, ואפילו לא התחליה ללכת לבית-הספר.  אתה\r\nנראה לי קטנטן בשביל בן שבע.\"\r\n\"אני קטן, אבל מבוגר,\" אמר.\r\nג'ם הסיט שערו לאחור כדי שייטיב לראות.  \"מדוע לא תגש הנה,\r\nצ'ארלז בייקר האריס?\" שאל.  \"אל אלוהים.  איזה שם!\"\r\n\"הוא לא יותר מצחיק מהשם שלך.  הדודה רייצ'ל אומרת כי שמך\r\nגֶ'רֶמִי אטיקוס פינץ'.\"\r\nג'ם הזעיף פניו.  \"אני די גדול כדי להתאים לשמי,\" אמר.  \"ושמך\r\nארוך מכולך.  אני מתערב שהוא ארוך ממך ברגל.\"\r\n\"בבית קוראים לי דיל,\" אמר הילד והזדחל מתחת לגדר.\r\n\"מוטב שתעבור מעליה ולא מתחתיה,\" אמרתי.  \"מאין אתה?\"\r\nדיל בא ממֵרידִיאֶן שבמדינת מיסיסיפי לבלות את הקיץ בבית דודתו,\r\nמיס רייצ'ל,  ומעתה ישהה כל קיץ במֵיקוֹם.  משפחתו מוצאה ממחוז\r\nמֵיקוֹם.  אמו עובדת אצל צלם במרידיאן,  והיא שלחה את תצלומו\r\nלתחרות הילד היפה וזכתה בחמישה דולרים.  היא נתנה את הכסף לדיל,\r\nוהוא הוציאו לעשרים ביקורים בקולנוע.\r\n\"אין לנו הצגות-סרטים כאן,  רק\r\nעל\r\nישו,  לפעמים בבית-המשפט,\"\r\nאמר ג'ם.  \"ראית משהו טוב?\"\r\nדיל ראה את \"דראקוּלה\",  גילוי שהניע את ג'ם לסקרו במבט-כבוד\r\nראשון.  \"ספר לנו \" אמר.\r\nנער מוזר היה דיל.  לבוש היה מכנסי-כותנה כחולים קצרים שהיו\r\nמכופתרים אל חולצתו,  שערו היה לבן כשלג ודבק בראשו כפלומת-\r\nאוזים.  גדול היה ממני בשנה,  ואילו אני משכמי ומעלה גבוהה ממנו.\r\nכשסיפר לנו את המעשיה הישנה היו עיניו הכחולות אורות ומאפילות\r\nלסירוגין; צחוקו פתאומי היה ועליז,  והוא היה מושך בתלתל שהיה\r\nתלוי לו באמצם מצחו.\r\nלאחר שעולל את דראקולה בעפר,  וג'ם אמר כי הסרט ודאי נאה\r\nמהספר,  שאלתי את דיל איפה נמצא אביו: \"עוד לא אמרת דבר\r\nעל\r\nאביך.\"\r\n\"אין לי אב.\"\r\n\"האם מת?\"\r\n\"לא...\"\r\n\"אם לא מת,  הרי יש לך אב,  לא כן?\"\r\nדיל הסמיק וג'ם אמר לי לסתום פי,  והוא סימן ברור כי בחן את דיל\r\nומצאו ראוי לנו.  מעתה חלפו ימי-הקיץ בהנאה,  כמימים ימימה.  והנאה\r\nזו פירושה: שכלול סוכתנו הבנויה בירכתי החצר,  באמירם של שני\r\nעצי-תויה ענקים שנפתלו זה בזה, הקמת שאון, חזרה על הצגותינו על-\r\nפי יצירותיהם של אוליבר אופטיק, ויקטור אפלטון ואדגאר רייס\r\nבראוס.  בשטח זה היה דיל בבחינת אוצר.  הוא גילם את תפקידי-האופי,\r\nאשר קודם-לכן היו נופלים בחלקי: הקוף ב\"טרזן\", מר קרבטרי\r\nב\"הנערים המשוטטים\", מר דיימון ב\"תום סויפט\".  וכך הכרנו את דיל\r\nכקוסם זוטא, שמוחו שופע תכניות תמהוניות,  אַווֹת מוזרות ורעיונות\r\nיוצאי-דופן.\r\nאלא שבשלהי אוגוסט כבר היה מכלול מחזותינו משעמם אותנו\r\nמרוב הצגות חוזרות,  ואז הציע דיל כי נשדל את\r\nבּוּ\r\nלצאת החוצה.\r\nבית רדלי קסם לדיל.\r\nעל\r\nאף האזהרות וההסברים משך אותו הבית\r\nכמשוך הירח את המים,  אלא שלא משכו אלא עד לפנס שבקרן הרחוב,\r\nכדי מרחק-בטחון מן השער של בית רדלי.  כאן היה עומד,  זרועו\r\nחובקת את העמוד העבה,  לוטש עינים ותוהה.\r\nבית רדלי בלט בסיקול החד של הדרך,  מעֵבר לביתנו.  בלכתך דרומה\r\nהגעת אל מרפסתו; המדרכה פנתה ועברה על-פני המקום.  הבית היה\r\nנמוך,  לבן לשעבר,  ולו מרפסת קדמית עמוקה ותריסים ירוקים,  אלא\r\nשמכבר האפיר כדי גון-הצפחה של החצר שמסביבו.  רעפים אכוּלי-\r\nגשם בלטו מעל למרזבי המרפסת.  עצי-אלון חסמו בעד אור השמש.\r\nשרידים של גדר דחויה הגנו\r\nעל\r\nהחצר הקדמית - חצר \"מטואטאת\"\r\nשמעולם לא טואטאה - מקום שעשבים שוטים גדלו בשפע.\r\nבבית זה התגורר רוח-רפאים מרושע.  הבריות אמרו כי הוא חי\r\nוקיים.  אך אני וג'ם לא ראינוהו מעולם.  כן סיפרו, כי הוא יוצא בלילות\r\nאפלים ומציץ בחלונות.  קפאו אזליאוֹת בַּקָרָה באחת הגינות, משמע\r\nשקפאו משום שהוא נשף עליהן.  כל הפשעים הקטנים שנעשו בסתר\r\nבמֵיקוֹם\r\n–\r\nמעשי-ידיו היו.  בשעתו הפילו אימה\r\nעל\r\nהעיר אירועי-לילה\r\nמחרידים שבאו בזה אחר זה: תרנגולות וחיות-בית נמצאו קטועות\r\nאברים; אף-על-פי שהפושע היה אדי המטורף, שלאחר-מכן טיבע עצמו\r\nבמערבולת בארקֶר,  עדיין תלו הבריות עיניהם בבית רדלי ומיאנו\r\nלהניח לחשדות הראשונים.  בלילה לא היה כושי מהלך בסמוך לבית\r\nרדלי,  אלא עובר למדרכה שממולו ושורק בלכתו.  חצר בית-הספר של\r\nמֵיקוֹם גבלה בירכתי חצרם של רדלי.  עצי-הפיקאן שבחצר-הלול של\r\nרדלי השירו את פרים לחצר בית-הספר, אך הילדים לא נגסו באגוזים:\r\nאגוזי רדלי נושאים מוות.  כדור בּייסבּוֹל שהועף לחצר רדלי הוחזק\r\nאבוד ואיש לא עירער\r\nעל\r\nכך.\r\nתלאותיו של בית זה התחילו שנים רבות לפני שנולדנו שנינו.  בני\r\nרדלי היו מסתגרים בביתם,  אף כי היו אורחים רצויים בכל בית,  ונטיה\r\nמעין זו אין לה כפרה במֵיקוֹם.  הם לא ביקרו בכנסיה,  המשמשת\r\nמקום-בידור ראשי במֵיקוֹם,  אלא התפללו בביתם.  לעתים רחוקות\r\nהיתה הגברת רדלי חוצה את הרחוב,  לשם שיחת-בוקר על כוס קפה\r\nעם שכנותיה,  מכל-שכן לא הצטרפה לחוג מיסיונרי. מר רדלי היה\r\nיוצא העירה באחת-עשרה ושלושים וחוזר בשתים-עשרה בדיוק,  כשהוא\r\nנושא לפעמים שקית-נייר חומה,  המכילה,  לפי השערת השכנים,  את\r\nמצרכי-המזון של המשפחה. מעולם לא ידעתי מה היא פרנסתו של מר\r\nרדלי - ג'ם אמר כי הוא \"קונה כותנה\", כינוי מנומס לבטלה\r\n–\r\nאבל,\r\nככל הזכוּר לבריות, התגורר כאן תמיד עם אשתו ושני בניו.\r\nבראשון בשבת היו התריסים בבית רדלי מוגפים והדלתות סגורות.\r\nואף זה ענין זר לאָרחה של מֵיקוֹם: אין סוגרים דלתות אלא בשעת\r\nמחלה ובימי-צינה.  ראשון בשבת הוא היום שנבחר מכל הימים לבי-\r\nקורים רשמיים אחרי הצהרים: הגברות לובשות מחוכים,  הגברים-\r\nמקטרנים,  הילדים נועלים נעלים.  אולם איש מן השכבים לא עלה\r\nמעולם בראשון בשבת אחרי הצהרים במדרגות בית רדלי ולא קרא\r\n\"הוי!\" בבית רדלי לא היו דלתות-רשת.  פעם אחת שאלתי את אטיקוס\r\nאם היו שם דלתות-רשת בזמן מן הזמנים.  אטיקוס השיב כי היו,  אולם\r\nלפני היוָלדי.\r\nלפי האגדה הרוֹוַחַת התחבר רדלי הצעיר בבערותו עם אחדים מבני\r\nקאנינגהֶם מאוֹלד סֶרוּם.  שבט מסועף ושופע פורענות ששכן בחלק\r\nהצפוני של המחוז.  ומכל מה שראתה מֵיקוֹם מימיה היתה חבורה זו\r\nקרובה ביותר לכנופיה. מעשיהם הרעים מועטים היו,  אלא שדי היה\r\nבהם לשמש נושא לשיחות בעיר ולהיות מוּקעים בפומבי מעל שלוש\r\nבמות: משתרכים היו ליד המספרה; נוסעים באוטובוס לאֶבּוֹטסויל\r\nבראשון בשבת והולכים שם לקולנוע; מבקרים בנשפי-הריקודים\r\nבמאורת-ההימורים שלחוף הנהר; מנסים היו ליצר ויסקי בסתר.\r\nאיש מבני מֵיקוֹם לא הרהיב עוז לומר למר רדלי כי הבן שלו נקלע\r\nלחבורה רעה.\r\nלילה אחד, כשנתפסו הבחורים לרוממות-רוח יתירה, נסעו בהילוך\r\nאחורי סביב הכיכר במכונית קטנה שקנו במשיכה, התנגדו למאסרם\r\nעל-ידי השַמש הוָתיק של בית-הדין במֵיקוֹם, מר קוֹנֶר, ולבסוף נעלוהו\r\nבבית-השימוש של בית-הדין.  העיר החליטה שיש לעשות מעשה; מר\r\nקוֹנֶר הודיע שהוא מכיר את כל הבחורים כולם, וגמור עמו כי הפעם\r\nלא יימלטו מענשם.  הם הובאו לפני שופט-נוער והואשמו בהתנהגות\r\nפרועה, בהפרעת הסדר,  בתקיפה ובהכאה ובניבול-פה במעמדה של\r\nאשה.  השופט שאל את מר קוֹנֶר מדוע צירף את סעיף-האישום האחרון.\r\nמר קוֹנֶר השיב,  כי כה קולניות היו קללותיהם עד שאין ספק כי כל\r\nגברת במֵיקוֹם שמעה אותן.  השופט החליט לשלוח את הבחורים אל\r\nבית-הספר לעבריינים של המדינה,  אשר לפעמים נשלחו אליו נערים\r\nרק כדי לסַפק להם מזון וקורת-גג; המוסד לא היה בית-סוהר,  ולא\r\nהיתה בּשהייה\r\nבּוּ\r\nכל פחיתות-כבוד.  אולם מר רדלי היה סבור כי יש\r\nבכך משום בזיון.  על-כן אמר,  שאם יפטור השופט את ארתור,  ידאג\r\nשלא יוסיף בנו להטריד את הציבור.  כיון שהשופט ידע כי דברו של\r\nמר רדלי נאמן כשבועתו,  פטר בחפץ-לב את הבחור.\r\nשאר הבחורים שהו בבית-הספר של העבריינים וזכו למיטב החינוך\r\nהתיכון שבמדינה.  אחד מהם אף הצליח לסיים את בית-הספר להנדסה\r\nבאוֹבֶּרן.  ואילו דלתות ביתו של מר רֶדלי היו עתה סגורות כל ימי\r\nהשבוע,  לרבות ראשון בשבת, ובנו ארתור לא נראה בחוץ חמש-עשרה\r\nשנה.\r\nאלא שהגיע יום,  ובקושי זוכרו ג'ם,\r\nבּוּ\r\nנשמע שוב שמעו של\r\nבּוּ\r\nרדלי ואחדים אף ראוהו,  אך לא ג'ם עצמו.  הוא אומר,  כי אטיקוס לא\r\nהרבה לדבר\r\nעל\r\nבית רדלי.  כששאל אותו ג'ם עליהם,  היתה תשובתו\r\nהיחידה של האב כי יעסוק בעניניו שלו ויניח לרדלי לעסוק בשלהם,\r\nשכן זו זכותם.  אך כשאירע אותו ענין, סיפר ג'ם, הניד אטיקוס בראשו\r\nואמר \"המ-מ-מ.\"\r\nאת רוב ידיעותיו קיבל ג'ם מפי מיס סטֶפאני קראופורד.  שכנה\r\nבעלת מענה-לשון, שאמרה כי כל הענין ידוע לה.  לדברי מיס סטפאני\r\nהיה\r\nבּוּ\r\nיושב בטרקלין וגוזר קטעים מתוך \"דה מֵיקוֹם טריביון\", כדי\r\nלהדביקם בספר-ההדבקות שלו.  אביו נכנס לחדר וכשעבר על-פניו,\r\nנעץ\r\nבּוּ\r\nאת המספריִם ברגלו, חילצם, ניגב אותם במכנסיו והמשיך\r\nבמלאכתו.\r\nהגברת רדלי מיהרה החוצה צורחת כי ארתור רוצח את כל בני-\r\nהבית.  אך כשהגיע השֶריף מצא את\r\nבּוּ\r\nיושב בטרקלין וגוזר מתוך\r\nה\"סריביון\".  בן שלושים ושלוש היה אז.\r\nמיס סטפאני סיפרה, כי האב אמר שאין בן משפחת רדלי נכנס לבית\r\nחולי-רוח,  לאחר שהסבירו לו כי פרק-זמן בטוּסקאלוּזה עשוי להועיל\r\nלבּוּ.  בּוּ לא היה מטורף אלא גרוי ומתוח יתר על המידה לפעמים.  מר\r\nרדלי קיבל דעתם שראוי לכלוא את בּוּ,  אך תבע כי לא יואשם בנו\r\nבשום דבר: אין הוא פושע.  לבו של השריף לא מלאוֹ לכלוא את\r\nבּוּ\r\nיחד עם כושים, ועל-כן כּלָאוֹ במרתף בית-הדין.\r\nענין שיבתו של בּוּ מהמרתף אל ביתו מעורפל היה בזכרונו של\r\nג'ם.  מיס סטפאני קראופורד סיפרה, כי כמה מחברי מועצת העיר אמרו\r\nלמר רדלי, שאם לא יחזיר את הבחור לביתו, ירקיב בטחב וימות.  מלבד\r\nזאת, אין\r\nבּוּ\r\nיכול לחיות לנצח\r\nעל\r\nחשבון הציבור.\r\nאין איש יודע באילו דרכים של הטלת-אימה בחר מר רדלי כדי\r\nלהעלים את בּוּ מעיני הבריות,  אך ג'ם שיער כי אביו כבלו למיטה\r\nברוב שעות היום. אטיקוס אמר שאין הדבר כן,  ולא זו הדרך,  שכן\r\nקיימות דרכים אחרות להפוך אדם לרוח-רפאים.\r\nזכרוני מעלה לעינַי את הגברת רדלי, הפותחת לפעמים את הדלת,\r\nניגשת אל שפת המרפסת ומשקה את צמחי-הקַנָה שלה.  אולם יום-יום\r\nראינו,  אני וג'ם,  את מר רדלי יוצא העירה וחוזר.  אדם גבה-קומה היה,\r\nשעור פניו קשוי ועיניו נטולות גוון,  עד שלא שיקפו את האור.  לסתו-\r\nתיו חדות,  פיו רחב,  שפתו העליונה דקה והתחתונה בשרנית. מיס\r\nסטפאני קראופורד אמרה,  כי ישר מאוד האיש ורק בחוקות אלוהים\r\nילך, ואנו האמנו לדבריה,  שכן היה מר רדלי זקוף כתורן.\r\nמעולם לא דיבר אלינו.  בעברו על-פנינו היינו משפילים עינינו\r\nלארץ ואומרים \"בוקר טוב, אדוני.\" ואילו הוא היה מכחכח בגרונו לשם\r\nתשובה. בנו בכורו של מר רדלי התגורר בפנסאקולה; נהג לבקר בבית\r\nבחג-המולד והיה אחד המעטים שראינום נכנסים פנימה או יוצאים.\r\nהבריות אמרו,  כי לאחר שהחזיר מר רדלי את ארתור, מבית-הדין,  שבק\r\nביתו חיים.\r\nאך הנה בא יום ואטיקוס אמר לנו כי ידוש את בשרנו עד זוב דם\r\nאם נרעיש בחצר, והורה לקאלפּוּרניה לנהוג כמוהו אם נשמיע הגה.\r\nמר רדלי הולך היה למות.\r\nאלא שהוא לא נחפז להסתלק מן העולם.  חמורי-עץ חסמו את הדרך\r\nמזה ומזה לחלקת רדלי, קש נפזר\r\nעל\r\nהמדרכה והתנועה הופנתה אל\r\nרחוב צדדי.  דוקטור ריינוֹלדס החנה את מכוניתו לפני ביתנו בבואו\r\nלבקר אצל החולה וניגש אל ביתו ברגל.  יום-יום השתרכנו, אני וג'ם,\r\nמסביב לחצר.  סוף-סוף סולקו חמורי-העץ,  ומן המרפסת שלנו חזינו\r\nבמסעו האחרון של מר רדלי על-פני ביתנו.\r\n\"נסתלק השפל בבני-אדם שנפח האלוהים רוּח באפם,\" מילמלה\r\nקאלפּוּרניה,  נתהרהרה וירקה לתוך החצר. מופתעים היינו,  שכן לעתים\r\nרחוקות הירהרה קאלפּוּרניה אחר דרכם של אנשים לבנים.\r\nהשכנים היו סבורים,  כי עם הסתלקותו של מר רדלי יצא\r\nבּוּ\r\nלרשות\r\nהרבים,  אך לא כן היה: אחיו הבכור של בּוּ חזר מפנסאקולה ותפס\r\nאת מקומו של מר רדלי.  הוא לא נבדל מאביו אלא בגילו בלבד.  ג'ם\r\nאמר,  כי גם מר נתן רדלי \"קונה כותנה\".  אולם מר נתן היה מדבר\r\nאלינו בברכנו אותו לשלום,  ולעתים ראינוהו חוזר מהעיר ועתון בידו.\r\nככל שהרבינו לספר לדיל על בית רדלי כן גבר רצונו לדעת,  כן\r\nהאריך לעמוד מגפף את עמוד-הפנס שבקרן הרחוב,  כן הרבה לתמוה.\r\n\"רוצה הייתי לדעת מה הוא עושה שם בפנים,\" היה ממלמל.  \"נדמה\r\nשהוא מציץ מן הפתח.\"\r\nאמר ג'ם: \"ובאמת הוא יוצא כשחושך בחוץ.  מיס סטפאני קראו-\r\nפורד אמרה, כי באחד הלילות הקיצה וראתה אותו מסתכל בה בעד\r\nהחלון... היא אמרה שראשו היה דומה לגולגולת מת המסתכלת בה.\r\nהאם לא התעוררת בלילה, דיל, ולא שמעת את צעדיו? כך הוא\r\nמהלך - \" ג'ם גרר רגליו על-פני החצץ.  \"ומדוע, חושב אתה, נועלת\r\nמיס רייצ'ל את הדלתות בלילה? ראיתי את עקבותיו בחצר שלנו\r\nפעמים רבות בבוקר, ולילה אחד שמעתי אותו מגרד באצבעותיו\r\nבדלת-הרשת שלנו, אלא שהסתלק כשבא אטיקוס.\"\r\n\"מעניין, מה מראהו?\" שאל דיל.\r\nג'ם תיאר תמונה מתקבלת על הדעת של\r\nבּו: קומתו שש וחצי רגלים,\r\nאם לדון לפי עקבותיו; הוא אוכל סנאים לא-מבושלים וחתולים ככל\r\nשיצליח לתפוס, ולכן ידיו מגואלות בדם - כשאתה אוכל בעל-חיים\r\nלא מבושל,  לעולם אינך מצליח לרחוץ את הדם מעליך. צלקת ארוכה,\r\nמשוננת,  חוצה את פניו; השינים שנותרו בפיו צהובות ומרקיבות;\r\nעיניו בולטות ועל-פי רוב רוּקוֹ ניתז מפיו.\r\n\"בואו נוציא אותו החוצה.\" אמר דיל.  \"הייתי רוצה לדעת איך הוא\r\nנראה.\"\r\nג'ם אמר, שאם רצונו של דיל ליהרג, אין הוא צריך אלא לעלות\r\nולהקיש על הדלת החיצונית.\r\nהסתערותנו הראשונה הוצאה לפועל רק מפני שדיל הימר\r\nעל\r\n\"רוּח-\r\nהרפאים האפורה\" כנגד שני כרכים של \"תום סויפט\", כי ג'ם לא יעז\r\nלהרחיק לכת משער בית רדלי.  מעולם לא דחה ג'ם הימור.\r\nשלושה ימים הירהר ג'ם בכך.  משערת אני, כי כבודו היה יקר לו\r\nמראשו, שכן דיל הכריעו על-נקלה: \"אתה מפחד,\" אמר דיל ביום\r\nהראשון.  \"לא מפחד.  רק מתיחס בכבוד,\" ענה ג'ם.  למחרת אמר דיל:\r\n\"אתה מפחד אפילו להעמיד את הבוהן שלך בחצר החיצונית שלהם.\"\r\nג'ם השיב כי אינו סבור כן,  שכּן עבר על-פני בית רדלי כל יום בלכתו\r\nלבית-הספר.\r\n\"אבל תמיד בריצה,\" אמרתי.\r\nביום השלישי הכריעו דיל באמרו לו כי הבריות במרידיאן אינם\r\nמפחדים כאנשי מֵיקוֹם,  וכי מימיו לא ראה מוגי-לב כאנשי מֵיקוֹם.\r\nדי היה בדיבורים אלה כדי שיצעד ג'ם עד הקרן.  שם נעצר, נשען\r\nאל עמוד-הפנס והסתכל בפשפש של בית רדלי התלוי באלכסון\r\nעל\r\nצירו, ציר מעשה-בית.\r\n\"מקווה אני כי תפסת שהוא יהרוג את כולנו, דיל האריס,\" אמר\r\nג'ם כשקרבנו אליו.  \"אַל תבוא אלי בטענות לאחר שינקר את עיניך.\r\nאתה התחלת.  זכוֹר.\"\r\n\"עוד אתה מפחד,\" אמר דיל באורך-רוח.\r\nג'ם ביקש להסביר לדיל אחת ולעולם שאין דבר מפחיד אותו.  \"אולם\r\nאני לא רואה דרך להוציא אותו,  בלי שהוא יתנפל עלינו.  ומלבד זה,\r\nאני צריך לחשוב\r\nעל\r\nאחותי הקטנה.\"\r\nכשאמר זאת ידעתי כי הוא מפחד.  כאשר שידלתי אותו פעם אחת\r\nלקפוץ מגג הבית,  נזכר כי עליו לחשוב על אחותו הקטנה: \"אם\r\nאיהרג,  מה יהיה עליך?\" שאל.  אחר-כך קרץ,  נחת בשלום וחוש-\r\nהאחריות עזבו עד שניצב עתה לפני בית רדלי.\r\n\"אתה מסתלק מההימור?\" שאל דיל. \"אם אתה מסתלק,  אז\r\n–\r\n\"\r\n\"דיל,\r\nעל\r\nדברים כאלה צריך לחשוב,\" אמר ג'ם.  \"תן לי רגע... זה\r\nכמו להוציא את הצב...\"\r\n\"כיצד?\", שאל דיל.\r\n\"להדליק גפרור מתחת לבטנו.\"\r\nאמרתי לג'ם, שאם יצית את בית רדלי, אסַפר מיד לאטיקוס.\r\nדיל אמר, כי מעשה מאוס הוא להדליק גפרור תחת בטנו של צב.\r\n\"זה לא מאוס.  זה רק משכנע אותו - זה לא כמו שמשליכים אותו\r\nלאש,\" רטן ג'ם.\r\n\"איך אתה יודע שהגפרור לא מכאיב לו?\"\r\n\"הצב אינו יכול להרגיש.  שוטה.\" אמר ג'ם.\r\n\"האם היית פעם צב.  מה?\"\r\n\"אל אלוהים, דיל! תן לי לחשוב קצת... נאמר, שנוכל להזיז אותו...\"\r\nג'ם האריך כל-כך בהרהורים,  עד שנאות דיל לויתור קל: \"לא אוֹמַר\r\nשהסתלקת מהימור ואתן לך את 'רוח-הרפאים האפורה',  אם תגש\r\nותגע בבית.\"\r\nפני ג'ם אורו.  \"לנגוע בבית,  וזה הכל?\"\r\nדיל הניע בראשו.\r\n\"בטוח כי זה הכל,  מה? לא רוצה שתתחיל לצרוח דברים אחרים\r\nברגע שאחזור.\"\r\n\"כן,  זה הכל,\" אמר דיל.  \"הוא יצא בודאי לרדוף אחריך כשיראה\r\nאותך בחצר,  ואז שנינו,  אני וסקאוט, נקפוץ עליו ונחזיק בו,  עד שנוכל\r\nלומר לו שלא רוצים לעשות לו כל רע.\"\r\nחצינו את הרחוב העובר על-פני בית רדלי ונעצרנו ליד השער.\r\n\"עכשיו לך,\" אמר דיל.  \"אני וסקאוט נמצאים מאחריך.\"\r\n\"אני הולך,\" אמר ג'ם.  \"אל תזרז אותי.\"\r\nהוא ניגש אל קצה החלקה וחזר,  בוחן את השטח כשוקל כיצד ייטיב\r\nלהיכנס,  מקמט מצחו ומגרד פדחתו.\r\nעתה צחקתי לו.\r\nג'ם פתח את הפשפש,  רץ אל פינת הבית,  הקיש\r\nעל\r\nהדלת בכף-\r\nידו וחזר בריצה על-פנינו,  בלי להמתין כדי להיוָכח אם הצליחה\r\nהפשיטה.  אני ודיל רצנו בעקבותיו.  כשהגענו בשלום אל מרפסתנו,\r\nמתנשפים ונשנקים,  הפכנו ראשינו.\r\nהבית הישן היה שחוח וחָלוּא כפי שהיה.  אך בעוד אנו מסתכלים\r\nבו,  נדמה לנו כי ראינו תנועה של התריס,  מבפנים.  זיע בלבד.  תנועה\r\nדקה,  כמעט נעלמה,  והבית נדם.\r\nב\r\nבראשית ספטמבר עזב אותנו דיל וחזר למרידיאֶן.  ליוינו\r\nאותו לאוטובוס של השעה חמש,  ואני מסכנה הייתי בהעדרו,  עד\r\nשנזכרתי כי בעוד שבוע אתחיל לבקר בבית-הספר.  מימַי לא ציפיתי\r\nכך לשום מאורע.  בימות-החורף עשיתי שעות בסוכה,  הסתכלתי בחצר\r\nבית-הספר,  בלשתי אחר המוני הילדים במשקפת זולה מתנת ג'ם,\r\nלמדתי את משחקיהם,  עקבתי אחר האפודה האדומה של ג'ם העובר בין\r\nחוגים מתפתלים של המשחקים ב\"עיור\",  משתתפת בכשלונותיהם\r\nובנצחונותיהם הקטנים.  בכל לבי שאפתי להצטרף אליהם.\r\nג'ם הואיל להביאני לבית-הספר ביום-הביקור הראשון,  דבר הנעשה\r\nבדרך-כלל על-ידי ההורים,  אך אטיקוס אמר כי ג'ם ישמח מאוד\r\nלהראות לי היכן חדר כיתתי.  אלא שאני חושבת כי בעיסקה זו עברו\r\nמעות מיד ליד,  שכן בשעת ריצה בעיקול הרחוב שליד בית רדלי\r\nשמעתי צלצול לא-מוכר מכיסו של ג'ם.  כשהאטנו כדי הליכה רגילה\r\nבגבול חצר בית-הספר,  הקפיד ג'ם להסביר לי,  כי בשעות הלימוד\r\nחלילה לי להטרידו,  לבוא עליו בבקשות שיציג פרק מתוך \"טרזן ואנשי\r\nהנמלים\",  להביכוֹ על-ידי רמזים מחייו הפרטיים או להיגרר אחריו\r\nבהפסקות ובשעת הצהרים.  עלי להתחבר אל ילדי הכיתה הראשונה,\r\nואילו הוא יתחבר אל ילדי החמישית.  בקיצור,  עלי להניחו לנפשו.\r\n\"אתה חושב שלא נוכל עוד לשחק יחד?\" שאלתי.\r\n\"בבית נעשה מה שעשינו תמיד,\" אמר,  \"אבל תראי בעצמך - בית-\r\nהספר זה דבר אחר.\"\r\nואכן.  כך היה.  כבר בבוקר הראשון משכה אותי מיס קארוֹליין פישר,\r\nהמורה, והציגתני לפני כל הכיתה, טפחה בסרגל\r\nעל\r\nכף-ידי ואחר-כך\r\nאילצה אותי לעמוד בפינה עד הצהרים.\r\nמיס קארוליין לא היתה אלא בת עשרים ואחת.  שערה היה ערמוני\r\nבהיר, לחייה ורודות, ולכּה של ארגמן\r\nעל\r\nצפרניה.  נעולה היתה נעלים\r\nגבוהות-עקב ולבושה שמלת פסים אדומים ולבנים.  מראיה היה כשל\r\nסוכרית-מִנתה ואף רוחה היה כך.  היא גרה מעבר לרחוב, כמעט מולנו,\r\nבחדר החזיתי העליון של מיס מוֹדי אֶטקינסון.  לאחר שהציגה אותה\r\nמיס מודי לפנינו, התהלך ג'ם כסהרורי ימים אחדים.\r\nמיס קארוליין כתבה את שמה על הלוח באותיות-דפוס ואמרה: \"כאן\r\nכתוב שאני הנני מיס קארוליין פישר.  מאלאבאמה הצפונית אני,  ממחוז\r\nוינסטון.\" מלמול של דאגה נשמע בכיתה,  שמא נטלה המורה את חלקה\r\nבסגולות המיוחדות לאזור זה (כשפרשה אלאבאמה מהברית ב- 11\r\nבינואר 1861,  פרש מחוז וינסטון מאלאבאמה,  וכל ילד במחוז מֵיקוֹם\r\nידע זאת).  אלאבאמה הצפונית היתה משופעת בעסקי יי\"ש,  מטויות\r\nגדולות,  חברות-פלדה, רפובליקאים, פרופיסורים ואנשים אחרים חסרי-\r\nמורשת.\r\nמיס קארוליין התחילה את היום בקריאת סיפור\r\nעל\r\nחתולים.  החתו-\r\nלים האריכו בשיחה זה עם זה, היו לבושים שמלות נחמדות וגרו\r\nבבית חם מתחת לתנור המטבח.  שעה שפנתה הגברת חתולה אל\r\nהחנוָני והזמינה עכברי-שוקולד, קירטעה כל הכיתה\r\nעל\r\nמושבה ורחשה\r\nכדלי מלא תולעי-קאטוֹבּה.  מיס קארוליין לא ידעה כנראה שתלמידי\r\nכיתה א', הלבושים חולצות של כותנה גסה ושמלות עשויות בד של\r\nשקי-קמח, ורובם קוטפים כותנה ומאביסים את החזירים מיום שלמדו\r\nלהלך,  מחוסנים מפני השפעתה של ספרות דמיונית.  מיס קארוליין\r\nסיימה את קריאת הסיפור ואמרה: \"אה,  כלום אין זה יפה?\"\r\nאחר-כך ניגשה אל הלוח,  כתבה עליו את האלף-בית באותיות-דפוס\r\nענקיות,  פנתה אל הכיתה ושאלה: \"היודע מישהו מה הן אלו?\"\r\nהכל ידעו.  רובם של תלמידי הכיתה ישבו בה גם אשתקד.\r\nאני מניחה כי המורה בחרה בי משום שידעה את שמי.  כשקראתי\r\nאת האלף-בית נסתמן קמט דק בין גבותיה,  ולאחר שציותה עלי לקרוא\r\nבקול את רובה של \"המקראה הראשונה\" ואת שערי הבורסה מתוך\r\n\"דה מוֹבּיל רג'יסטר\",  גילתה כי יודעת-ספר אני ותלתה בי מבט שהיה\r\nבו יותר מסלידה קלה.  מיס קארוליין ציותה עלי שאגיד לאבי כי לא\r\nיוסיף ללמדני,  שכן יפריע לי הדבר בלימודי.\r\n\"ללמד אותי?\" אמרתי מופתעת.  \"הוא לא לימד אותי כלום,  מיס\r\nקארוליין. אין לאטיקוס זמן ללמד אותי,\" הוספתי,  אך מיס קארוליין\r\nחייכה והנידה בראשה.  \"כן,  הוא כל-כך עייף בלילה,  שהוא יושב\r\nבטרקלין וקורא.\"\r\n\"אם הוא לא לימד אותך,  מי לימדך?\" שאלה מיס קארוליין ברוח\r\nטובה. \"מישהו עשה את המלאכה.  הן לא נולדת קוראת ב'מוֹבּיל\r\nרג'יסטר.\"\r\n\"ג'ם אומר כי נולדתי כך.  הוא קרא בספר אחד,  שבו אני בּוּלפינץ'\r\nולא פינץ'. ג'ם אומר כי שמי האמיתי ג'ין לואיז בּוּלפינץ',  וכי החליפו\r\nאותי כשנולדתי,  ובאמת אני-\"\r\nמיס קארוליין סבורה היתה,  כפי הנראה,  שאני משקרת.  \"אל נניח\r\nלדמיון שלנו להמריא לשחקים, יקירתי,\" אמרה.  \"ואַת הגידי לאביך\r\nשלא יוסיף ללמד אותך.  מוטב להתחיל לקרוא כשהמוח רענן.  אמרי\r\nלו כי מעתה אטפל אני בכך.  ואשתדל לתקן את המעוות - \"\r\n\"מה, גבירתי?\"\r\n\"אביך אינו יודע כיצד ללמד. עכשיו אַת יכולה לשבת.\"\r\nמילמלתי הבעת-צער וחזרתי למקומי הוגה בחטאִי.  מעולם לא למדתי\r\nקרוא בכוונה תחילה,  רק חיטטתי בעתונים ללא רשות.  ואולי למדתי\r\nלקרוא בשעות הארוכות בכנסיה? לא יכולתי להיזכר מתי לא ידעתי\r\nלקרוא בספר-התפילות.  כיון שאנוסה הייתי להרהר בזה,  נדמה היה לי\r\nכי הקריאה ניתנה לי כפי שניתנה היכולת לכפתר את מכנסי בלי\r\nלהסתכל בכפתורים או לקשור לולאות בשרוכי-נעלים שנסתבכו.  לא\r\nיכולתי להיזכר מתי נתפרדו השורות שמעל לאצבעו של אטיקוס\r\nלמלים בודדות, אך כל ערב בהיתי אליהן בזכרוני, בהאזיני לחדשות\r\nהיום, לידיעות\r\nעל\r\nהצעות-חוקים העתידות ליהפך לחוקים, ליומניו של\r\nלורנצו דאו - לכל מה שקרא אטיקוס בשבתי על ברכיו בערבים.  עד\r\nשלא חששתי שמא אאבד את כושר הקריאה,  לא אהבתי לקרוא.  הלא\r\nאין אדם אוהב את הנשימה.\r\nידעתי כי הרגזתי את מיס קארוליין, לכן הנחתי לענין והשקפתי\r\nבעד החלון עד ההפסקה.  ג'ם הוציאני מחבורת בני כיתתי בחצר\r\nושאלני כיצד אני מרגישה בשיעורים.  סיפרתי לו.\r\n\"לולא חייבת הייתי להישאר, הייתי הולכת לי.  ג'ם, המורה הארורה\r\nאומרת שאטיקוס מלמד אותי לקרוא ושעליו להפסיק - \"\r\n\"אַל תדאגי, סקאוּט,\" ניחם אותי ג'ם.  \"המורה שלנו אומר,  כי מיס\r\nקארוליין מנהיגה שיטת-לימוד חדשה בבית-הספר.  היא למדה\r\nעל\r\nכך\r\nבקולג'.  עוד מעט ישתמשו בה בכל הכיתות.  זו שיטה שאין צורך\r\nללמוד הרבה מהספרים - זה כמו שאם את רוצה ללמוד\r\nעל\r\nפרות,\r\nאַת הולכת לחלוב אותן,  מבינה?\"\r\n\"כן,  ג'ם,  אבל אינני רוצה ללמוד על פרות,  אני\r\n–\r\n\"\r\n\"ודאי שאַת רוצה. אַת צריכה לדעת\r\nעל\r\nהפרות,  הן חלק גדול מהחיים\r\nבמחוז מֵיקוֹם.\"\r\nהסתפקתי בשאלה אם יצא מדעתו.\r\n\"עקשנית שכמותך, אני פשוט מנסה להסביר לך את השיטה החדשה\r\nשמשתמשים בה בכיתה א'.  זוהי השיטה העשרונית של דיוּאִי.\"\r\nכיון שמעולם לא הירהרתי אחר דבריו של ג'ם, לא ראיתי טעם\r\nלהרהר אחריהם עתה.  השיטה העשרונית של דיוּאִי נתמצתה במידת-\r\nמה בכך,  שמיס קארוליין הניפה לעינינו כרטיסים שנדפסו עליהן \"ה\",\r\n\"חתול\",  \"עכבר\", \"אדם\" ו \"אתה\".  דומה היה שאין המורה מצפה לכל\r\nתגובה,  והכיתה קיבלה גילויים אימפרסיוניסטיים אלה בשתיקה.  השתע-\r\nממתי,  ועל-כן התחלתי לכתוב מכתב אל דיל.  מיס קארוליין תפסה\r\nאותי בכתיבתי וציותה שאודיע לאבי כי יחדל ללמדני.  \"מלבד זאת,\"\r\nאמרה,  \"אין אנו כותבים בכיתה א',  אלא מדפיסים.  אתם תלמדו לכתוב\r\nרק בכיתה ג'.\"\r\nקאלפּוּרניה,  בה היה האשם.  סבורתני כי הכתיבה מנעתני מלהוציאה\r\nמכליה בימי-גשם.  קאלפּוּרניה היתה מטילה עלי עבודה בכתב,  כשהיא\r\nרושמת ביד בוטחת את האלף-בית בראש הגליון,  ואחריו כמה פסוקים\r\nמן התנ\"ך.  אם הנחתי דעתה בחיקוי אמנות-הכתיבה שלה,  היתה גומלת\r\nלי בכריך מרוּח בחמאה וזרוּי סוכר.  אלא שבמלאכת-ההוראה שלה לא\r\nידעה קאלפּוּרניה כל רגשנות: לעתים רחוקות הנחתי דעתה,  ולעתים\r\nרחוקות זכיתי לגמוּל.\r\n\"כל ההולך הביתה לסעוד ירים ידו,\" הכריזה מיס קארוליין בעצם\r\nהרהורי טינתי החדשה כלפי קאלפורניה.\r\nהילדים בני העיר הרימו ידיהם,  והיא סקרה אותנו.\r\n\"מי שהביא ארוחת-בוקר יניח אותה\r\nעל\r\nהשולחן.\"\r\nפחיות של דִבשָה הוסיפו לפתע-פתאום,  וזהרורים של מתכת ריצדו\r\nעל-פני התקרה. מיס קארוליין עברה בין הטורים,  הציצה בכלי-המזון,\r\nנגסה באוכל,  הניעה בראשה להסכמה כשנראתה לה הארוחה,  קימטה\r\nמצחה כשלא נראתה לה.  היא נעצרה ליד שולחנו של ווֹלטר קאנינגהם.\r\n\"איפה שלך?\", שאלה.\r\nפניו של וולטר קאנינגהם גילו לכל כי יש לו תולעי-וָו במעיו.  על-\r\nפי חסרון הנעלים ידענו כיצד לקה במחלה זו.  אנשים לוקים בתולעי-\r\nוָו כשהם מהלכים יחפים ברפתות ובדירי החזירים.  אילו היו לוולטר\r\nנעלים היה נועלן ביום הראשון לבואו לבית-הספר,  אך שומרן עד\r\nאמצע החורף.  הוא היה לבוש חולצה נקיה וסַרבּל מוטלא יפה.\r\n\"האם שכחת הבוקר את ארוחתך?\" שאלה מיס קארוליין.\r\nוולטר הביט נוכח פניו.  ראיתי שריר מרטיט בפניו הרזות.\r\n\"שכחת אותה הבוקר?\" חזרה ושאלה מיס קארוליין.  שוב פירכסה\r\nלחיו של וולטר.\r\n\"כן,\" מילמל לבסוף.\r\nמיס קארוליין ניגשה אל שולחנה ופתחה את הארנק. \"הנה עשרים\r\nוחמישה סנט,\" אמרה לוולטר, \"לך ותאכל היום בעיר.  תחזיר לי מחר.\"\r\nוולטר הניד בראשו.  \"לא,  תודה,  גבירתי \" פלט חרש לאִטו.\r\nקוצר-רוח הורגש בקולה של מיס קארוליין: \"הנה, וולטר,  בוא קח\r\nאת הכסף.\"\r\nשוב הניד וולטר בראשו.\r\nכשהניד וולטר בראשו בשלישית,  לחש מישהו: \"סקאוט,  גשי והגידי\r\nלה.\"\r\nהפכתי פני וראיתי כי רוב ילדי העיר וכל הילדים נוסעי-האוטובוס\r\nמסתכלים בי. פעמַיִם כבר נשאתי ונתתי עם מיס קארוליין,  והם\r\nהסתכלו בי מתוך בטחון תמים כי קריבוּת מולידה הבנה.\r\nהתיצבתי ברוב חן לימינו של וולטר: \"אה,  מיס קארוליין?\"\r\n\"מה יש,  ג'ין לואיז?\"\r\n\"מיס קארוליין,  הוא מבית קאנינגהם.\"\r\nחזרתי וישבתי.\r\n\"מה,  ג'ין לואיז?\"\r\nסבורה הייתי כי הבהרתי את הענין כל-צרכו.  הוא היה ברור לכולנו:\r\nוולטר קאנינגהם יושב כאן ומשקר בלי להניע עפעף.  הוא לא שכח\r\nאת ארוחתו,  אלא לא קיבלה בביתו. אין עמו ארוחה היום,  ולא תהיה\r\nעמו מחר או מחרתים. מן הסתם לא ראה מימיו שלושה רבעי דולר\r\nבבת-אחת.\r\nשבתי וניסיתי: \"וולטר הוא אחד ממשפחת קאנינגהם,  מיס\r\nקארוליין.\"\r\n\"מה אמרת,  ג'ין לואיז?\"\r\n\"זה בסדר,  גבירתי,  את תכירי כעבור זמן-מה את כל אנשי המחוז.\r\nבני קאנינגהם אף פעם לא לקחו משהו שלא יכלו להחזירו,  לא\r\nסלסלות-של-צדקה ולא תלושי-מזון.  הם אף פעם לא לקחו משום איש\r\nשום דבר,  והם מתקיימים ממה שיש להם.  אין להם הרבה,  אבל הם\r\nמסתפקים בזה.\"\r\nאת בקיאותי בדרכי שבט קאנינגהם\r\n–\r\nלמעשה, ענף אחד שלו - קניתי\r\nבחורף שעבר.  אביו של וולטר היה אחד הלקוחות של אטיקוס.  לאחר\r\nשיחה קודרת שנערכה בטרקלין שלנו באחד הערבים\r\nעל\r\nהירושה\r\nהמוקפאה שלו, אמר מר קאנינגהם לפני צאתו: \"מר פינץ', איני יודע\r\nמתי יהיה בידי לשלם לך.\"\r\n\"תהי זו האחרונה בדאגותיך, וולטר,\" אמר אטיקוס.\r\nלאחר ששאלתי את ג'ם מהי ירושה מוקפאה והוא הסביר לי כי זהו\r\nענין דומה לרגל נרדמת קפואה שאינך יכול להזיזה, שאלתי את אטיקוס\r\nאם מר קאנינגהם ישלם לנו ביום מן הימים.\r\n\"לא בכסף,\" השיב אטיקוס.  \"אך בטרם תצא השנה אקבל את שכרי.\r\nשימוּ לב.\"\r\nסוף עמוד 22",
    "Author": "נל הרפר לי",
    "Language": "אנגלית",
    "Translator": "צבי ארד"
}